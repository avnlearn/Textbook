# पहला पाठ कलम
अनार

- क ल म र न अ का ला मा रा ना आ
- आम कान काला अनार कमरा काम नाक नाला कमल कमला नल माल माला कलम कमान नाम लाल मामा नमक मकान दाम गाल नाना कदम समान

1. अध्यापक वाक्य बोलेंगे और विद्यार्थी सुनेंगे
   1. यह कलम है
   2. यह आम है
   3. यह मकान है
   4. यह कमरा है

# दूसरा पाठ किताब

- जाल लड़की बस ईख इमली नाव किताब ड़ स इ व त ज ई ब
- आज ताला ईख अनाज इमली अलमारी जाल दाना इकाई दवात तितली तरकारी दाल बाबा कील बादल दीवार सरकार माल मामा तीर सारस मदारी दरवाज़ा

# तीसरा पाठ घर

- ऊन गमला तराज़ू पान हल घर किताब ग पा ह जू घ
- ऊन घड़ा गगन गायक पहला जून घड़ी गमला नायक दूसरा जूता ताऊ तबला पालक तीसरा गीता ताई महीना पालकी तसवीर

# चौथा पाठ पतंग

- श ड ओ च ख खरगोश डाकिया चाबी ओखली शलगम पतंग
- अंग अंदर काका खाक चिमनी शबनम शंख बंदर चाचा डाक खिड़की शरबत गंगा पतंग आशा खीर गलीचा शलगम पंपा चंदन शीशा चोर बगीचा सरकस लंका मंगल शाखा मोर शिकारी सरगम शंका शंकर काशी शोर किनारी

# पाँचवाँ पाठ भालू

- आठ टीका चटाई छतरी आँख भजन टमटम ठाठ मीठा मिठाई छलनी चाँद भवन टमाटर पाठ चीज पटाखा मछली दाँत अभय नाशपाती खाट छाछ ठठेरा गठरी बाँस सभा ठाठ-बाट टाट छोटा टोकरी ज़ेब साँस भीतर पाठशाला काठ लोटा कटोरी केला ऊँचा भोला लोक-सभा

- चंद-चाँद नाच-छाछ दंत-दाँत काट-काठ पंच-पाँच बाई-भाई वंश-बाँस चोर-छोर हंस-हँस पाट-पाठ

# छठा पाठ झरना

- थैला फल ऐनक ढोलक सीढ़ी झरना थ फ ऐ ढ ढी झ
- फल ऐसा झाँकी थन ऐनक ऐरावत फूल कैसा झाँसी फन झलक भारतीय फिर पैसा झाड़ी थाना ढोलक झटपट ढाक मैदा सीढ़ी दाना मेंढक झुनझुना दाल बैल झूला हाथी फाटक फुटबाल साल भैंस झोला साथी फावड़ा थुलथुला
- डाल-ढाल बला-भला मकान-महान जेल-झेल चाल-जाल कमला-गमला

# सातवाँ पाठ धनुष

- ष धा ण और भी औरत धागा बाण पौधा धनुष
- धन और कारण औजार रामायण धान कौन भाषण औरत रामबाण धीरे पौधा भूषण कौरव आभूषण धुआँ चौकी रावण गौरव विभीषण धूप मौसी गणना गौरैया वेशभूषा आधा फौज गणित तौलिया मणिपुर
- दान-धान ओर-और साड़ी-सीढ़ी सड़क-डमरू जड़-डर आशा-भाषा कण-गण जरा-ज़रा धनुष-षट्कोण पोषण-पोखर

# आठवाँ पाठ रूमाल

- रु रू ऋ ष भ मृग रूमाल ऋतु रुपया
- ऋण तृण रूई गरुड़ रुपया गुरुनाथ ऋतु मृग रूप पुरुष करुणा पुरुराज ऋषि गुरु शुरू तरुण डमरू मरुभूमि कृषि कृपा ज़रूर वरुण कंगारू ज़रूरत
- रुपया-रूप पतला-बदला कली-गली ताप-दाब टीला-ढीला बाग-भाग

# नवाँ पाठ कक्षा

- श्र क्ष ज्ञ त्र स छ छात्र आश्रम यज्ञ कक्षा
- कक्षा पत्र क्षत्रिय श्रीमती चित्र शिक्षा मित्र श्रमिक श्रीमान श्रावण आज्ञा छात्र नक्षत्र विश्राम क्षण / क्षमा ज्ञान पात्र त्रिकोण विज्ञान विज्ञापन

# दसवाँ पाठ गुब्बारा

- लड्डू क्यारी पुस्तक बिल्ली गुब्बारा ड्डी क्या स्त ल्ल ब्ब
- बिल्ली लट्टू त्याग खद्दर अच्छा कबड्डी उल्लू लड्डू न्याय चद्दर मच्छर गुब्बारा गत्ता मिट्टी वस्तु पत्थर बच्चा चम्मच बत्ती छुट्टी सस्ता सप्ताह सच्चा हिम्मत ढक्कन मुट्ठी व्यास रक्त लज्जा अनन्नास चिट्ठी न्यास प्यास मुफ्त सज्जा मक्खन
- सच्चा-अच्छा लट्टू-लड्डू अक्षर-मच्छर गत्ता-गद्दा छुट्टी-चिट्ठी मिट्टी-मुट्ठी
- फ्त ध्य ल्ल क्त च्छ वाक्य खद्दर अध्यापक पत्ता वक्त दक्षिण उत्तर स्कूल चम्मच छुट्टी बिल्ली लट्टू त्याग अच्छा कबड्डी उल्लू लड्डू याय गुच्छा मच्छर गुब्बारा गत्ता मिट्टी सस्ता पत्थर बच्चा चम्मच पत्ता हिम्मत ढक्कन सस्ता सच्चा मुट्ठी खच्चर कच्चा

# ग्यारहवाँ पाठ पर्वत

- क्र ट्र र्व द्र क्रि र्क चक्र ट्रक पर्वत समुद्र क्रिया अर्क
- चक्र खर्च ग्राम मिस्त्री अर्चना अष्टपदी भ्रमण तर्क ड्राम शास्त्री प्रार्थना राष्ट्रपति क्रेन ग्रह मिर्च स्कूल डॉक्टर कष्ट ट्रेन चर्चा गृह क्रिकेट ट्रैक्टर प्रमाण-पत्र
- ड्र ट्र प्र र्म ष्ट ष्ट्र स्त स्त्र अष्टमी राष्ट्रभाषा शास्त्र क्रेन ट्रेन पार्थ पृथ्वी आशीर्वाद
- क्रिया-कृ पा पितृ-त्रिवेणी ग्रह-गृह प्रयाग-पृथ्वी मिट्टी-चिट्ठी कर्म-क्रम सहस्र-अस्त्र शर्त-शत्रु

# बारहवाँ पाठ हमारा घर

राजीव: जोसफ़! नमस्ते!
जोसफ़: नमस्ते! तुम यहाँ? क्या यही तुम्हारा घर है? बहुत दिनों बाद मिले हो। बैठक में बैठकर कुछ देर बात करें।
राजीव: हाँ, यह हमारा नया घर है।
जोसफ़: घर में कौन-कौन हैं?
राजीव: घर में मेरे पिता जी, माँ और बड़े भैया हैं। अंदर आओ, इधर बैठो सोफ़े पर।
जोसफ़: यह कमरा बहुत सुंदर है। घर में कितने कमरे हैं?
राजीव: घर में पाँच कमरे हैं। तीन कमरे नीचे हैं, दो कमरे ऊपर। नीचे वाले कमरे बड़े हैं, ऊपर के कमरे छोटे हैं। दाहिनी ओर पिता जी का कमरा है।
जोसफ़: यह कमरा किसका है?
राजीव: यह बड़े भैया का कमरा है। उसके पास स्नान घर है।
जोसफ़: वह किसका मकान है?
राजीव: वह मुन्ना शाहिद का मकान है। वह मेरा दोस्त है।
जोसफ़: और वह बगीचा किसका है?
राजीव: मेरा बगीचा है। चलो आओ, हम बगीचा देखें। क्यारी में कई पौधे हैं। क्यारियों में रंग-बिंरगे फूल लगे हैं। ये गुलाब के फूल हैं और वे गेंदे के। दीवार के पास कई पेड़ हैं। कुछ पेड़ लंबे हैं और कुछ पेड़ छोटे। यह आम का पेड़ है और वह नीम का। वह अमरूद का पेड़ है, यह नारियल का। अमरूद का पेड़ छोटा होता है और नारियल का पेड़ लंबा।

जोसफ़: यह बगीचा बहुत अच्छा है।

## अभ्यास

- घर फूल पिता जी छोटा इधर कमरा पौधा बड़े भैया बड़ा नीचे बैठक पेड़ दोस्त लंबा वफ़े सामने स्नान बगीचा रंग-बिरंगा दाहिनी ओर बहुत दिनों बाद 

पढ़ो और समझो

(क)

| एकवचन (पुल्लिंग) | बहुवचन (पुल्लिंग) | एकवचन (स्त्रीलिंग) | बहुवचन (स्त्रीलिंग) |
| ---------------- | ----------------- | ------------------ | ------------------- |
| कमरा             | कमरे              | अलमारी             | अलमारियाँ           |
| बगीचा            | बगीचे             | साड़ी               | साड़ियाँ             |
| पौधा             | पौधे              | कुरसी              | कुरसियाँ            |
| लड़का             | लड़के              | लड़की               | लड़कियाँ             |

(ख) नमस्ते-प्रणाम साफ़-गंदा

                      दोस्त-मित्र              मोटा -पतला

                     बगीचा-बाग             नया-पुराना

                      सुंदर-खूबसूरत         गरम-ठंडा

3. तालिका में से शब्द लेकर वाक्य बनाओ

यह­ बड़ा/­पुराना­/नया मकान­ है।­

यह मकान­ मेरा/­उसका/­तुम्हारा­­ है­।

# तेरहवाँ पाठ कपड़े की दुकान

अमर : माँ, दीवाली के अवसर पर मेरे लिए कौन-सा कपड़ा खरीदोगी।
मा : तुम्हें क्या चाहिए, मुझे बताना बेटे। आज शाम को हम लोग बाज़ार चलेंगे।
अमर : मैं भी बाज़ार चलूँगा माँ। मैं अपनी पसंद के कपड़े लूँगा।
अनीता : मैं भी चलूँगी।
पिता : हाँ बेटे, तुम दोनाें तैयार हो जाना।
(चारों बाज़ार जाते हैं। कपड़े की दुकान पर पहुँचते हैं।)
दुकानदार : आइए विनोद भाई, नमस्कार।
पिता : नमस्ते-नमस्ते! कैसे हैं आप?
दुकानदार : आप सभी की शुभकामना से ठीक हूँ। आइए बैठिए।

माँ : बच्चों के लिए कपड़े चाहिए।

दुकानदार : अभी दिखाता हूँ बहन जी! वीरू, साहब के लिए चाय-पानी ले आओ।

माँ : नहीं-नहीं चाय नहीं, सिर्फ़ पानी लाना।

पिता : बेटी के लिए सूट का कपड़ा दिखाइए और पैंट-शर्ट के कपड़े भी! अमर बेटे तू अपनी पसंद के कपड़े देखना।

दुकानदार : नए पैंट-पीस भी आए हैं। वीरू अच्छे कपड़े निकाल लाओ।
अमर : अनीता, तुम अपने लिए कपड़ा पसंद कर लो।

दुकानदार : बेटे, यह पैंट का कपड़ा देखो। यह बहुत अच्छा है।

अमर : नहीं, यह मुझे पसंद नहीं है। दूसरा कपड़ा दिखाइए।

अनीता : माँ, यह सूट बहुत अच्छा है।

माँ : हाँ, यह रंग अच्छा है, लेकिन कपड़ा अच्छा नहीं है।

दुकानदार : यह लीजिए, बढ़िया कपड़े में, बिलकुल नया-नया आया है।

माँ : इसका कपड़ा ठीक है। अमर तुम्हें यह कपड़ा कपड़ा पसंद है?

अमर : हाँ, अच्छा है माँ!

माँ : तेरी पसंद अच्छी होती है, बेटे।

अनीता : और मेरी पसंद माँ?

माँ : तेरी पसंद भी।

पिता : दोनों कपड़े पैक कर दीजिए।

दुकानदार : वीरू, ये कपड़े पैक कर दो। यह लीजिए आपका बिल।

पिता : धन्यवाद!

# अभ्यास

1. पढ़ो और बोलो

बाज़ार अच्छा चाहिए सिर्फ़ लाना पसंद है
दुकान अपना नमस्ते जल्दी रहना सूट का कपड़ा
कपड़ा दूसरा धन्यवाद ठीक खरीदना पैंट-शर्ट के कपड़े

2. पढ़ो और समझो

(क) (तुम /आप के प्रयोग)

तुम­ आओ।­ आप आइए
तुम्हें­ क्या चाहिए?­ आपको­ क्या चाहिए?­

तुम्हारा­ नाम क्या है?­­ आपका­ नाम क्या है?­­

(ख)

तू आप आप

आ आओ आइए।­

बैठ बैठो बैठिए

देख देखो देखिए

पढ़ पढ़ो पढ़िए

दे दो दीजिए

पी पिओ पीजिए

कर करो कीजिए

ले लो लीजिए

(ग)

चिंता-फ़िक्र नया-पुराना

जल्दी-शीघ्र जल्दी-धीरे

धन्यवाद-शुक्रिया अच्छा-बुरा

सिर्फ़-केवल खरीदना-बेचना

# चौदहवाँ पाठ फूल

छोटी-सी बगिया में देखो,
कितने रंग जमाते फूल
सबके मन को मोहक लगते हैं
हँसते और मुस्काते फूल

जो भी बगिया में आता है
सबको खूब रिझाते फूल
इधर भटकते, उधर मटकते
तनिक नहीं शरमाते फूल

तितली आती भँवरे आते
सबको पास बुलाते फूल
ताथई-ताथई नाच-नाचकर
मीठे गीत सुनाते फूल
सर्दी गर्मी और वर्षा में
कभी नहीं घबराते फूल
झूम-झूम कर मौज मनाते
सबका मन बहलाते फूल
रंग-बिंरगे प्यारे प्यारे

बगिया को महकाते फूल
छोटे-छोटे बच्चों जैसे,
सबके मन को भाते फूल

दिनेश कुमार

अभ्यास
शब्दार्थ

बगिया- छोटा बगीचा
रंग ज़माना- प्रभावित करना

रिझाना- प्रसन्न करना

मटकना- नृत्य की मुद्रा में सिर हिलाना

भाना- अच्छा लगना

# पंद्रहवाँ पाठ बातचीत

तरुण : नमस्ते शोभा हम बहुत समय बाद मिले

शोभा : तरुण, नमस्ते

तरुण : शोभा तुम आजकल किस कक्षा में पढ़ती हो?

शोभा : मैं कक्षा छह में पढ़ती हूँ

तरुण : तुम्हारा विद्यालय कहाँ है?
शोभा : प्रधान डाकघर के पास है और, तुम कहाँँ पढ़ते हो?

तरुण : मैं आजकल चेन्नै में पढ़ता हूँ वहाँँ मेरे मामा जी रहते हैं अच्छा शोभा, तुम्हारे विद्यालय में हिंदी कौन पढ़ाता है?

शोभा : वरदा जी वे बहुत अच्छा पढ़ाती हैं, हमें रोचक कहानियाँ सुनाती हैं, हिंदी के गीत भी सिखाती हैं

तरुण : अरे, वे तो मेरी मौसी की सहेली हैं मैं मौसी के साथ कभी-कभी उनके घर जाता हूँ वे बहुत अच्छी-अच्छी बातें करतीं हैं

शोभा : तुम ठीक कहते हो अच्छा तरुण! आजकल शाम को तुम क्या करते हो?

तरुण : शाम को मैं एक घंटे खेलता हूँ मेरे घर के पास एक अच्छा मैदान है हम लोग फुटबाल खेलते हैं कभी-कभी क्रिकेट भी खेलते हैं शोभा, तुम कौन-सा खेल खेलती हो?

शोभा : मैं खो-खो खेलती हूँ मैं कभी-कभी भाई बहनों के साथ अंत्याक्षरी भी खेलती हूँ

तरुण : अंत्याक्षरी बुद्धि का खेल है

शोभा : हाँ, तरुण इससे याद करने की क्षमता बढ़ती है मस्तिष्क का व्यायाम भी आवश्यक हैं

तरुण : मैं यह मानता हूँ, अब मैं खेल के साथ-साथ अंत्याक्षरी भी खेलूँगा

अभ्यास

1. पढ़ो और बोलो

सहेली
विद्यालय
बुद्धि का खेल कभी-कभी सीखना
व्यायाम
सुबह
भागना
चाचा जी अंत्याक्षरी
दिन में याद करना
मामा जी चेन्नै
शाम को दौड़ना अध्यापिका प्रधान डाकघर

2. पढ़ो और समझो
3. (क)

पुल्लिंग
स्त्रीलिंग
मैं
पढ़ता हूँ पढ़ती हूँ

गाता हूँ गाती हूँ
तुम
खेलते हो खेलती हो

खाते हो खाती हो
हम
सीखते हैं सीखती हो
आप
सुनते हैं सुनती हो
(ख)

सिखाना

- पढ़ाना
  ठीक - गलत
  सहेली
- सखी
  कल
  -आज
  व्यायाम
- कसरत
  सुबह
  -शाम को
  मस्तिष्क
  दिमाग जाना
  -आना

# सोलहवाँ पाठ शिलांग से फ़ोन

(फ़ोन की घंटी बजती है।)

ननकू : (फ़ोन उठाकर) हैलो! आप कौन साहब बोल रहे हैं?

अमरनाथ : मैं अमरनाथ बोल रहा हूँ, शिलांग से।

ननकू : हाँ बाबू जी नमस्ते! मैं ननकू बोल रहा हूँ। आप लोग कैसे हैं?

अमरनाथ : हम सब ठीक-ठाक है। अच्छा रमा को बुलाओ।

ननकू : बहन जी, आपके भाई साहब का फ़ोन है।

रमा : अभी आ रही हूँ। (आकर फ़ोन उठाती हैं।) हैलो भैया, नमस्ते। क्या हाल-चाल है?

अमरनाथ : सब मज़े में हैं। तुम लोग क्या कर रहे हो?

रमा : आज छुट्टी का दिन है। सब लोग घर पर ही हैं। टिंकू टी. वी. पर कार्टून देख रहा है।

अमरनाथ : और बिटिया श्यामला क्या कर रही है?

रमा : वह संगीत का अभ्यास कर रही है। बड़ा बेटा राजेश टेबुल-टेनिस खेल रहा है, जीजा जी को बुलाऊँ।

अमरनाथ : ज़रूर! मैं सुरेश बाबू से बात करना चाहता हूँ।

रमा : जी, सुनिए! शिलांग से भैया का फ़ोन है। आपको याद कर रहे हैं।
सुरेश : नमस्कार भैया! क्या हाल-चाल है! भाभी जी ठीक हैं?

अमरनाथ : मज़े में हैं। इस समय तो वे बगीचे में हैं। पौधों को पानी दे रही हैं।

श्यामला : (आकर) पापा जी किसका फ़ोन है?

सुरेश : तुम्हारे मामा जी बोल रहे हैं। लो, उनसे बात करो।

श्यामला : मामा जी, प्रणाम।

अमरनाथ : जीती रहो बेटी। आजकल संगीत सीख रही हो? कब से?

श्यामला : तीन चार महीने से सीख रही हूँ। हमारे घर के पास गंधर्व कला विद्यालय है न, वहीं से सीख रही हूँ।

अमरनाथ : क्या वहाँ रवींद्र संगीत भी सिखाते हैं?

श्यामला : हाँ मामा जी, वहाँ रवींद्र संगीत सिखाते हैं? मेरी भी इच्छा है। मैं ज़रूर सीखूँगी।

अमरनाथ : तुम्हें मेरी शुभकामनाएँ। अपने पापा को मेरा नमस्ते कहना।

अभ्यास

1. पढ़ो और सुनो

संगीत भैया हाल-चाल याद करना शुभकामनाएँ

इच्छा भाभी ठीक-ठाक बात करना जीते रहो

बगीचा जीजा प्रणाम अभ्यास करना मज़े में हैं

2. पढ़ो और समझो

(क) पुल्लिंग

मैं किताब खेल रहा हूँ

तुम काम कर रहे हो

वह फुटबाल पढ़ रहा है

­­श्याम रहे हैं

हम­

आप­

वे

­­पिता जी­

स्त्रीलिंग

मैं किताब खेल रही हूँ

­­तुम­ काम कर रहे हो

वह­ खो-खो पढ़ रही है

गीता­ रही हैं

हम­

आप

­­वे

­­माता जी­

(ख)

छुट्टी-अवकाश मज़ा-उमंग प्रणाम-नमस्कार

इच्छा-चाह ज़रूर-अवश्य

# सत्रहवाँ पाठ तितली

रंग-बिंरगे पंख तुम्हारे, सबके मन को भाते हैं।

कलियाँ देख तुम्हें खुश होतीं फूल देख मुस्काते हैं।।

रंग-बिंरगे पंख तुम्हारे, सबका मन ललचाते हैं।

तितली रानी, तितली रानी, यह कह सभी बुलाते हैं।।
पास नहीं क्यों आती तितली, दूर-दूर क्यों रहती हो?

फूल-फूल के कानों में जा धीरे-से क्या कहती हो?

सुंदर-सुंदर प्यारी तितली, आँखों को तुम भाती हो।

इतनी बात बता दो हमको हाथ नहीं क्यों आती हो?
इस डाली से उस डाली पर उड़-उड़कर क्यों जाती हो?

फूल-फूल का रस लेती हो, हमसे क्यों शरमाती हो?

नर्मदाप्रसाद खरे

अभ्यास

शब्दार्थ
भाना - अच्छा लगना
हाथ न आना - पकड़ में न आना
कानों में कहना - धीरे से कहना
ललचाना - लुभाना

# अठारहवाँ पाठ ईश्वरचंद्र विद्यासागर

ईश्वरचंद्र विद्यासागर प्रसिद्ध विद्वान् और समाज सुधारक थे। वे बंगाल के निवासी थे। बंगाल में उनका बहुत सम्मान था। वे सादा जीवन उच्च विचार वाले महापुरुष थे।

एक दिन एक युवक उनसे मिलने उनके गाँव मिदनापुर आया। वह रेलगाड़ी से स्टेशन पर उतरा। उसके पास एक सूटकेस था। स्टेशन पर कुली नहीं था। उस युवक को बहुत गुस्सा आया। वह बोला, 'यह अजीब स्टेशन है। यहाँ एक भी कुली नहीं है।'
उसी गाड़ी से एक और आदमी उतरा। वह बहुत सादी पोशाक में था। वह आधी बाँह का कुर्ता, धोती और चप्पल पहने था। वह आदमी उस युवक के पास आया और बोला, 'क्या बात है भाई?' युवक बहुत गुस्से में था। वह बोला, 'यह कैसा स्टेशन है? यहाँ एक भी कुली नहीं है। मेरे पास सामान है।' तब वह आदमी बोला, 'लाइए मैं आपका सामान उठा लूँ।' वह आदमी युवक का सूटकेस उठाकर स्टेशन से बाहर आया। जब उस युवक ने मजदूरी के पैसे देने चाहे तो वह व्यक्ति बोला, 'मुझे पैसे नहीं चाहिए।' वहाँँ कुछ बैलगाड़ियाँ खड़ी थीं। युवक एक बैलगाड़ी में बैठ गया।

दूसरे दिन सवेरे वह युवक ईश्वरचंद्र के घर आया। घर के बाहर एक आदमी खड़ा था। यह वही आदमी था जिसने कल रात उसका सामान उठाया था। युवक बोला, 'क्या विद्यासागर जी यहीं रहते हैं।'

उस आदमी ने कहा, 'जी हाँ, आइए अंदर बैठिए।'

युवक ने पूछा, 'विद्यासागर जी कहाँ हैं?'

उस आदमी ने कहा, 'मैं ही विद्यासागर हूँ।'

युवक को बहुत शर्म आई और उसने विद्यासागर जी से माफी माँगी। फिर बोला, 'कल मुझसे भूल हुई। अब मैं समझ गया कि कोई काम बड़ा या छोटा नहीं होता। अपना काम स्वयं करना चाहिए।'

अभ्यास

1. पढ़ो और बोलो

(क)

ईश्वरचंद्र विद्यासागर मिदनापुर युवक सूटकेस

स्टेशन पोशाक कुर्ता धोती धन्यवाद

शर्म भूल चप्पल जवाब माफ़ी

सामान विद्वान् समाज सुधारक सादा

मौजूद बैलगाड़ी इज़्ज़त समझ स्वयं

(ख)

प्रसिद्ध-मशहूर माफ़ी-क्षमा पाठ-पाठक

सम्मान-आदर खुद-स्वयं विचार-विचारक

गुस्सा-क्रोध अजीब-विचित्र सुधार-सुधारक

2. तालिका में से शब्द चुनकर वाक्य बनाओ

(क)

मैं­ आज बाज़ार गया।

       कल     स्कूल

       परसों­­   अस्पताल

               चिड़ियाघर­

मैं­ आज बाज़ार गई।

        कल     स्कूल

        परसों­­    अस्पताल

                चिड़ियाघर

­­(ख)

मैं­ आज बाज़ार गया था

हम कल स्कूल

तुम परसों­­ अस्पताल

आप चिड़ियाघर­ गए थे

# उन्नीसवाँ पाठ प्रदर्शनी

सलमा : सुजाता! कल शाम को मैं तुम्हारे घर गई थी। लेकिन, तुम नहीं मिली।

सुजाता : हाँ सलमा! मुंबई से मेरी चचेरी बहन रंजना आई है न, मैं उसको लेकर प्रगति मैदान चली गई थी। वहाँ हस्तशिल्प की प्रदर्शनी लगी हुई है। हम दोनों को यह प्रदर्शनी बहुत अच्छी लगी। तुम साथ होती तो और मज़ा आता।

सलमा : प्रदर्शनी में तुमने क्या-क्या देखा?

सुजाता : हम दोनों सभी राज्यों के मंडप देखने गए। सभी मंडप खूब सजाए गए थे। अलग-अलग स्थानों पर कई राज्यों के हस्तशिल्पों की प्रदर्शनियाँ लगी हुई थीं। मिट्टी, लकड़ी और बेंत के सुंदर-सुंदर सामान तो थे ही, हाथ की कढ़ाई से कपड़े पर मनमोहक चित्र भी बने हुए थे। इस अवसर पर कई कार्यक्रम हो रहे थे। हम दोनों ने कर्नाटक से आए कलाकारों के यक्षगान और तमिलनाडु से आए कलाकारों के भरतनाट्यम् देखा, उड़ीसा के कलाकारों के ओडिसी नृत्य और केरल के कलाकारों के कुचीपुड़ी देखा, बहुत मज़ा आया।

सलमा : मुझे भी कत्थक और मणिपुरी नृत्य बहुत अच्छे लगते हैं। प्रदर्शनी से तुम लोगों ने क्या-क्या खरीदा?

सुजाता : हमने असम और नागालैंड के बने दो बैग खरीदे। बेंत से बना हुआ, फूलों वाला गमला और बाँस से बना टेबल लैंप रंजना के लिए खरीदे। रंजना ने अपने लिए राजस्थान के कढ़ाईवाले कपड़े और बंगाल के पवेलियन से एक जूट का थैला खरीदा। उसने जम्मू-कश्मीर के मंडप से अपनी माता जी के लिए एक शाल खरीदी।

सलमा : रंजना मुंबई कब लौटेगी?

सुजाता : अगले सप्ताह के बाद।

सलमा : क्या तुम दोनों कल मुझे साथ लेकर प्रगति मैदान चल सकती हो?

सुजाता: कल रविवार है सलमा! छुट्टी के दिन भीड़ बहुत होती है। हम किसी दूसरे दिन चलें तो आराम से प्रदर्शनी देख सकेंगे।

अभ्यास

1. पढ़ो और बोलो

(क) प्रदर्शनी मंडप हस्तशिल्प राज्य स्थान

मनमोहक मिट्टी छुट्टी भरतनाट्यम् रहना

ओडिसी-नृत्य सप्ताह लौटना मणिपुरी नृत्य सजाना

(ख)

हस्तशिल्प–हाथ की कारीगरी चचेरी बहन– चाचा की बेटी

अवसर–मौका मनमोहक– मन को मोह लेनेवाला

सुंदर– खूबसूरत

2. पढ़ो और समझो

मैं गया/गई हूँ हम गए/गई हैं

­­तुम गए/गई हो आप

वह/यह­­ गया/गई है वे/ये

मैं गया/गई थी हम गए थे/गई थीं

तुम­ गए/गई थीं आप

वह/यह­­ गया/गई थी वे/ये

# बीसवाँ पाठ चिट्ठी

चिट्ठी में है मन का प्यार

चिट्ठी है घर का अखबार

इस में सुख-दुख की हैं बातें

प्यार भरी इस में सौगातें

कितने दिन कितनी ही रातें

तय कर आई मीलों पार।

यह आई मम्मी की चिट्ठी

लिखा उन्होंने प्यारी किट्टी

मेहनत से तुम पढ़ना बेटी

पढ़-लिखकर होगी होशियार।

पापा पोस्ट कार्ड लिखते हैं।

घने-घने अक्षर दिखते हैं।

जब आता है बड़ा लिफाफा

समझो चाचा का उपहार।
छोटा-सा कागज़ बिन पैर

करता दुनिया भर की सैर

नए-नए संदेश सुनाकर

जोड़ रहा है दिल के तार।

प्रकाश मनु

अभ्यास

शब्दार्थ
चिट्ठी - पत्र, खत होशियार - चतुर,चालाक

सौगात - उपहार उपहार - भेंट

अखबार - समाचार पत्र संदेश - विशेष खबर

लिफाफा - कागज़ की थैली जिसमें रखकर पत्र भेजा जाता है

भावार्थ
चिट्ठी में मन का प्यार है। वह घर का अखबार भी है। इसमें सुख-दुख की बातें और प्यार भरी सौगातें होती हैं। चिट्ठी मीलों दूर पहुँच जाती है। मम्मी की चिट्ठी आई है। उन्होंने लिखा है कि प्यारी बिटिया किट्टी तुम मेहनत से पढ़ना-लिखना। पढ़-लिखकर तुम होशियार हो जाओगी। पापा पोस्टकार्ड में घर भर की बातें लिखकर भेजते हैं। जब बड़ा लिफाफा आता है तो समझो चाचा का उपहार आ गया। छोटा-सा कागज़ बिना हाथ पैर के दुनिया की सैर करता है। नए-नए संदेश सुनाकर चिट्ठी दिल के तारों को जोड़ती है।

# इक्कीसवाँ पाठ अंगुलिमाल

एक जंगल में अंगुलिमाल नाम का एक डाकू रहता था। वह बहुत निर्दयी था। वह जंगल से आने-जानेवालों को पकड़कर बहुत सताता था। वह उन्हें मार डालता था। वह उनकी अंगुलियों की माला बनाता था। उस माला को गले में पहनता था। इसीलिए लोग उसे अंगुलिमाल कहते थे। सभी लोग उससे बहुत डरते थे और जंगल में नहीं जाते थे।

एक बार महात्मा बुद्ध वहाँ आ गए। सभी लोगों ने उन्हें प्रणाम किया। उन्हें जंगल में जाने से रोका। लोगों ने महात्मा बुद्ध को अंगुलिमाल के बारे में सब कुछ बताया।

महात्मा बुद्ध ने लोगों की बातें बहुत धैर्य से सुनीं। वे बोले, 'डरने की कोई बात नहीं है।'
महात्मा बुद्ध मुसकराते हुए जंगल में चले गए। जब अंगुलिमाल को महात्मा बुद्ध के आने का पता चला तो उसे बहुत गुस्सा आया। वह गुस्से से भरा महात्मा बुद्ध के पास आया। महात्मा बुद्ध ने धैर्यपूर्वक मुसकराकर उसका स्वागत किया। इस प्रकार बिना डरे, मुसकराकर स्वागत करना अंगुलिमाल के लिए नई बात थी। सब लोग तो उससे डरते थे और उससे घृणा करते थे।

महात्मा बुद्ध ने अंगुलिमाल से कहा, 'भाई गुस्सा छोड़ो और सामने वाले पेड़ से चार पत्तियाँ तोड़ लाओ।' अंगुलिमाल पत्ते तोड़ लाया।

बुद्ध मुसकराए और बोले, 'इन पत्तों को जहाँ से तोड़ लाए हो, फिर से वहीं लगा आओ।'

अंगुलिमाल बोला, 'यह कैसे हो सकता है? जो पत्ता एक बार पेड़ से टूट गया वह फिर कैसे जुड़ सकता है?'

बुद्ध ने उसे समझाया, 'तुम यह जानते हो कि जो एक बार टूट गया वह दुबारा जुड़ता नहीं तो तुम तोड़ने का काम क्यों करते हो? जब तुम फिर से जोड़ नहीं सकते। पेड़ हो या अन्य प्राणी– सब में प्राण होते हैं। प्राणियों को तुम क्यों सताते हो? उन्हें मारते क्यों हो?

अंगुलिमाल महात्मा बुद्ध की बात समझ गया। वह उनकी शरण में आ गया और उनका शिष्य बन गया।

अभ्यास

1. पढ़ो और बोलो
2. गुस्सा शरण धैर्यपूर्वक टूट जाना एक बार

भगवान बुद्ध घृणा शिष्य मुसकराकर जुड़

जाना दुबारा सताना धैर्य स्वागत इसलिए

निर्दयी डाकू अंगुलियों की माला बिना डरे समझ जाना

5. प्रश्‍नों के उत्तर दो

1. अंगुलिमाल कौन था?

1. डाकू को अंगुलिमाल क्यों कहते थे?

1. अंगुलिमाल को गुस्सा क्यों आया?

1. भगवान बुद्ध ने अंगुलिमाल का स्वागत कैसे किया?

1. भगवान बुद्ध ने अंगुलिमाल से क्या तोड़ लाने को कहा?

# बाईसवाँ पाठ यात्रा की तैयारी

निशा : पिता जी, दशहरे की छुट्टियों में हम मैसूर जाएँगे।

निशांत : नहीं पापा, पिछले साल मैं स्कूल की टीम में मैसूर गया था। इसलिए कहीं और जाएँगे।

निशा : मैं तो मैसूर का दशहरा ही देखना चाहूँगी।
पिता : अब मैसूर के लिए रिज़र्वेशन मिलना कठिन है। अबकी बार हम कन्याकुमारी जाएँगे।

निशा : तब तो बड़ा मज़ा आएगा। कन्याकुमारी में तीन सागरों का संगम होता है। वहाँँ हम सूर्याेदय भी देखेंगे और सूर्यास्त भी देखेंगे।

पिता : हाँ बेटी, पूर्णिमा के दिन शाम को कन्याकुमारी में चंद्रमा का उदय और सूर्य का अस्त होना एक साथ देख सकते हैं। क्यों मीना तुम भी चलोगी न? छुट्टी मिल जाएगी?

माँ : क्यों नहीं? मेरी तो काफी छुट्टियाँ बाकी हैं। आराम से मिल जाएँगी। हम लोग कन्याकुमारी कैसे जाएँगे?

पिता : हम तिरुअनंतपुरम् तक राजधानी एक्सप्रेस से जाएँगे। वहाँ से कन्याकुमारी ज़्यादा दूर नहीं है। रेल या बस से जा सकते हैं।

निशांत : शाम से पहले कन्याकुमारी पहुँचना अच्छा रहेगा। तभी हम सूर्यास्त देख सकते हैं। हम रात को विवेकानंद नगर में ठहरेंगे। सुबह जल्दी उठकर समुद्र के किनारे पहुँचेंगे और सूर्योदय देखेंगे।

पिता : सूर्योदय देखने के बाद हम नाश्ता करेंगे और विवेकानंद स्मारक देखने जाएँगे।

माँ : विवेकानंद स्मारक में क्या है?

पिता : विवेकानंद स्मारक कन्याकुमारी के पास समुद्र के किनारेे थोड़ी दूर पर एक बड़ी चट्टान पर बना है। हम लोग मोटर लांच से स्मारक पहुँचेंगे। वहाँ पर विवेकानंद और रामकृष्ण परमहंस की मूर्तियाँ हैं। चट्टान पर खड़े होकर हम समुद्र की लहरों का आनंद लेंगे।

निशा : बहुत अच्छा। वहाँँ से सीपियाँ और शंख लाऊँगी।

पिता : निशांत, आज ही जाकर रिज़र्वेशन करा लाओ। हाँ एक बात याद रखना यात्रा में कम सामान रखना चाहिए। कहा भी है कि कम सामान बहुत आराम, अपनी यात्रा सुखद बनाइए।

अभ्यास

1. पढ़ो और सुनो

दशहरा

सागर

सूर्याेदय

विवेकानंद

कन्याकुमारी

मोटर लांच

पूर्णिमा संगम

सूर्यास्त

विशाल

मूर्ति

चट्टान

लहर

एक साथ

पहुँचना

तिरुअनंतपुरम्

आनंद याद रखना

लेना

रामकृष्ण परमहंस

सीपियाँ और शंख

राजधानी एक्सप्रेस

2. पढ़ो और समझो

मुश्किल-कठिन

ज़्यादा-कम

मज़ा-उमंग

पास-दूर

ज़्यादा-अधिक

मुश्किल-आसान
लहर-तरंग

उदय-अस्त

सुखद-सुख देनेवाला, अरामदायक

बैठना-खड़ा होना।

3. तालिका के प्रत्येक कालम से एक-एक शब्द लेकर वाक्य बनाओ

(क)
मैं­

घर

जाऊँगा-कँरूगा

जाऊँगा-कँरूगा

तुम

काम

जाओगे, करोगे

जाओगी, करोगी

वह

जाएगा,करेगा

करेगी ,जाएगी

हम

जाएँगे , करेंगे

करेंगी ,जाएँगी

आप

वे

(ख)
राजेश

जयपुर

जाएगी

गौरी

बेंगलूर

जाएगा

पिता जी

जाएँगी

जाएंगे

माता जी

लड़कियाँ

8. प्रश्‍नों के उत्तर दो

1. निशा मैसूर क्यों जाना चाहती थी?

1. निशा का परिवार कन्याकुमारी कैसे जाएगा?

1. शाम से पहले कन्याकुमारी पहुँचना क्यों ज़रूरी है?

1. पूर्णिमा की संध्या को कन्याकुमारी में क्या देख सकते हैं?

1. लोग विवेकानंद स्मारक कैसे पहुँचते हैं?

# तेईसवाँ पाठ हाथी

सूंड उठा कर हाथी बैठा

पक्का गाना गाने, मच्छर

इक घुस गया कान में,

लगा कान खुजलाने।
फटफट-फटफट तबले

जैसा हाथी कान बजाता,

बड़े मौज से भीतर
बैठा मच्छर गाना गाता।
पूछ रहा है एक-दूसरे से

जंगल– 'ऐ भैया, हमें बता दो,

इन दोनों में अच्छा कौन गवैया?

सर्वेश्वरदयाल सक्सेना
अभ्यास
शब्दार्थ
पक्का गाना -- ताल-सुर के साथ गाया जाने वाला गाना

घुसना - -भीतर जाना, अंदर जाना

मौज -- उमंग, खुशी, मस्ती

गवैया -- गायक, गाना गानेवाला

भावार्थ
एक हाथी जंगल में बैठा था। वह सूंड उठाकर गाना गाने लगा। तभी उसके कान के भीतर एक मच्छर चला गया। वह कान खुजलाने लगा। परेशान होकर अपने बड़े-बड़े कान तेजी से हिलाने लगा। फटफट-फटफट की आवाज होने लगी। मानो तबला बज उठा हो। और हाथी मच्छर के गाने के सुर पर ताल दे रहा हो।

इस अनहोनी घटना को जंगल देख रहा था। उसने पूछा– 'ओ भाइयो! मुझे बता सकोगे, मच्छर और हाथी में से अच्छा गायक कौन है?'

कवि ने हँसने-हँसाने के लिए इस घटना की कल्पना की है। इसमें हाथी स्वयं एक खिलौना बन गया है और जंगल के पेड़ हाथी के आसपास खड़े दर्शक स्रोता हो गए हैं।

इस कविता में एक बाल-सुलभ कौतुक है कवि ने जानवर और जंगल से मनुष्य के संसार को जोड़ कर शब्द का सजीव खिलौना बनाया है।

3. नीचे लिखे प्रश्‍नों के उत्तर दो

(क) हाथी गाना गाने के बदले तबला क्यों बजाने लगा?

(ख) वाक्य के खाली स्थान को अपनी कल्पना से भरो–

(1) जंगल के पेड़ों के बीच बैठकर कान हिलाता हाथी ............................... जैसा दिखता था

(क) कार्टून (ख) खिलौना (ग) मूर्ति
(2) मच्छर जब हाथी के कान के भीतर बैठकर गाना गा रहा था, उसके गाने को ....................................... सुन रहा था

(क) हाथी (ख) जंगल (ग) कोई नहीं
