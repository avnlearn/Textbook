# प्रथमः पाठः शब्दपरिचयः - I

- छात्रः
- गजः
- घटः
- शिक्षकः
- मकरः
- दीपकः
- मयूरः
- बिडालः
- अश्वः
- शुकः
- मूषकः
- चन्द्रः
- बालकः
- चालकः
- गायकः

एषः कः? एषः चषकः। किम् एषः बृहत्? न, एषः लघुः।

सः कः? सः सौचिकः। सौचिकः किं करोति? किं सः खेलति? न, सः वस्त्रं सीव्यति।

एतौ कौ? एतौ शुनकौ स्तः। किम् एतौ गर्जतः? न, एतौ उच्चैः बुक्कतः।

तौ कौ? तौ बलीवर्दौ स्तः। किं तौ धावतः? न, तौ क्षेत्रं कर्षतः।

एते के? एते स्यूताः सन्ति। किम् एते हरितवर्णाः? नहि, एते नीलवर्णाः सन्ति।

ते के? ते वृद्धाः सन्ति। किं ते गायन्ति? नहि ते हसन्ति।

# द्वितीयः पाठः शब्दपरिचयः - II

छात्रा लता प्रयोगशाला लेखिका
शिक्षिका पेटिका माला सेविका
नौका छुरिका कलिका गायिका

एषा का?
एषा दोला।
दोला कुत्र अस्ति?
दोला उपवने अस्ति।

सा का?
सा घटिका।
घटिका किं सूचयति?
घटिका समयं सूचयति।

एते के?
किम् एते कोकिले?
न, एते चटके।
चटके किं कुरुतः?

एते विहरतः।
ते के?
ते चालिके स्तः।
ते किं कुरुतः?
ते वाहनं चालयतः।

एताः काः?
एताः स्थालिकाः।
किम् एताः गोलाकाराः?
आम्, एताः गोलाकाराः एव।

ताः काः?
ताः अजाः।
ताः किं कुर्वन्ति?
ताः चरन्ति।

# तृतीयः पाठः शब्दपरिचयः-III

फलम्
गृहम्
पात्रम्
पुष्पम्
द्वारम्
विमानम्
पुस्तकम्
कमलम्
सूत्रम्
छत्रम् भवनम्
जलम्

एतत् किम्?
एतत् खनित्रम् अस्ति?
श्रमिका खनित्रं चालयति।

तत् किम्?
तत् विश्रामगृहम् अस्ति।
किम् अत्र भित्तिकम् अस्ति?
अत्र भित्तिकं न अस्ति।

एते के?
एते अङु्गलीयके स्तः।
सुवर्णकारः अङु्गलीयके रचयति।

ते के?
ते बसयाने स्तः।
ते बसयाने कुत्र गच्छतः?
ते रेलस्थानकं गच्छतः।

एतानि कानि?
एतानि करवस्त्राणि सन्ति।
किम् एतानि पुराणानि?
न, एतानि तु नूतनानि।

तानि कानि?
तानि कदलीफलानि सन्ति।
किं तानि मधुराणि?
आम्, तानि मधुराणि पोषकाणि च।

# चतुर्थः पाठः विद्यालयः

अहम् आवाम् वयम्

माम् आवाम् अस्मान्

मम आवयोः अस्माकम्

त्वम् युवाम् यूयम्

त्वाम् युवाम् युष्मान्

तव युवयोः युष्माकम्

एषः विद्यालयः।

अत्र छात्राः शिक्षकाः,

शिक्षिकाः च सन्ति।

Image526.TIF

Image548.TIF
एषा सङ्गणकयन्त्र-प्रयोगशाला अस्ति।

एतानि सङ्गणकयन्त्राणि सन्ति।

Image539.TIF

एतत् अस्माकं विद्यालयस्य

उद्यानम् अस्ति।

उद्याने पुष्पाणि सन्ति।

वयम् अत्र क्रीडामः पठामः च।

Image633.TIF

ऋचा - तव नाम किम्?

प्रणवः - मम नाम प्रणवः। तव नाम किम्?

ऋचा - मम नाम ऋचा। त्वं कुत्र पठसि?

प्रणवः - अहम् अत्र एव पठामि।

ऋचा - अहम् अपि अत्र एव पठामि।

इदानीम् आवां मित्रे स्वः।

शिक्षिका - छात्राः! यूयं किं कुरुथ?

छात्राः - आचार्ये! वयं गच्छामः।

Image623.TIF

शिक्षिका - यूयं कुत्र गच्छथ।

छात्राः - वयं सभागारं गच्छामः।

शिक्षिका - युष्माकं पुस्तकानि कुत्र सन्ति?

छात्राः - अस्माकं पुस्तकानि अत्र सन्ति।

शिक्षकः - छात्रौ! युवां किं कुरुथः?
छात्रौ - आचार्य! आवां श्लोकं गायावः।

शिक्षकः - शोभनम्, किं युवां श्लोकं न लिखथः?

छात्रौ - आवां लिखावः, पठावः, गायावः, चित्राणि अपि रचयावः।

शिक्षकः - बहुशोभनम्?

# षष्ठः पाठः समुद्रतटः

तरङ्गैः मत्स्यजीविनः विदेशिपर्यटकेभ्यः

सङ्गमः तिसृषु वैदेशिकव्यापाराय

प्रायद्वीपः बङ्गोपसागरः चन्द्रोदयः

एषः समुद्रतटः। अत्र जनाः पर्यटनाय आगच्छन्ति। केचन तरङ्गैः क्रीडन्ति। केचन च नौकाभिः जलविहारं कुर्वन्ति। तेषु केचन कन्दुकेन क्रीडन्ति। बालिकाः बालकाः च बालुकाभिः बालुकागृहं रचयन्ति। मध्ये मध्ये तरङ्गाः बालुकागृहं प्रवाहयन्ति। एषा क्रीडा प्रचलति एव। समुद्रतटाः न केवलं पर्यटनस्थानानि। अत्र मत्स्यजीविनः अपि स्वजीविकां चालयन्ति।

अस्माकं देशे बहवः समुद्रतटाः सन्ति। एतेषु मुम्बई-गोवा-कोच्चि- कन्याकुमारी-विशाखापत्तनम्-पुरीतटाः अतीव प्रसिद्धाः सन्ति। गोवातटः विदेशिपर्यटकेभ्यः समधिकं रोचते। विशाखापत्तनम्-तटः वैदेशिकव्यापाराय प्रसिद्धः। कोच्चितटः नारिकेलफलेभ्यः ज्ञायते। मुम्बईनगरस्य जुहूतटे सर्वे जनाः स्वैरं विहरन्ति। चेन्नईनगरस्य मेरीनातटः देशस्य सागरतटेषु दीर्घतमः।

भारतस्य तिसृषु दिशासु समुद्रतटाः सन्ति। अस्माद् एव कारणात् भारतदेशः प्रायद्वीपः इति कथ्यते। पूर्वदिशायां बङ्गोपसागरः दक्षिणदिशायां हिन्दमहासागरः पश्चिमदिशायां च अरबसागरः अस्ति। एतेषां त्रयाणाम् अपि सागराणां सङ्गमः कन्याकुमारीतटे भवति। अत्र पूर्णिमायां चन्द्रोदयः सूर्यास्तं च युगपदेव द्रष्टुं शक्यते।

# सप्तमः पाठः बकस्य प्रतीकारः (अव्ययप्रयोगः)

यत्र यदा अपि अहर्निशम्

तत्र तदा अद्य अधुना

कुत्र कदा श्वः एव

अत्र एकदा ह्यः कुतः

अन्यत्र च प्रातः सायम्

एकस्मिन् वने शृगालः बकः च निवसतः स्म। तयोः मित्रता आसीत्। एकदा प्रातः शृगालः बकम् अवदत्- "मित्र! श्वः त्वं मया सह भोजनं कुरु।" शृगालस्य निमन्त्रणेन बकः प्रसन्नः अभवत्।

अग्रिमे दिने सः भोजनाय शृगालस्य निवासम् अगच्छत्। कुटिलस्वभावः शृगालः स्थाल्यां बकाय क्षीरोदनम् अयच्छत्। बकम् अवदत् च-"मित्र! अस्मिन् पात्रे आवाम् अधुना सहैव खादावः।" भोजनकाले बकस्य चञ्चुः स्थालीतः भोजनग्रहणे समर्था न अभवत्। अतः बकः केवलं क्षीरोदनम् अपश्यत्। शृगालः तु सर्वं क्षीरोदनम् अभक्षयत्।

शृगालेन वञ्चितः बकः अचिन्तयत्-"यथा अनेन मया सह व्यवहारः कृतः तथा अहम् अपि तेन सह व्यवहरिष्यामि"। एवं चिन्तयित्वा सः शृगालम् अवदत्-"मित्र! त्वम् अपि श्वः सायं मया सह भोजनं करिष्यसि"। बकस्य निमन्त्रणेन शृृगालः प्रसन्नः अभवत्। यदा शृृगालः सायं बकस्य निवासं भोजनाय अगच्छत्, तदा बकः सङ्कीर्णमुखे कलशे क्षीरोदनम् अयच्छत्, शृगालं च अवदत्-"मित्र! आवाम् अस्मिन् पात्रे सहैव भोजनं कुर्वः"। बकः कलशात् चञ्च्वा क्षीरोदनम् अखादत्। परन्तु शृगालस्य मुखं कलशे न प्राविशत्। अतः बकः सर्वं क्षीरोदनम् अखादत्। शृगालः च केवलम् ईर्ष्यया अपश्यत्।

शृृगालः बकं प्रति यादृशं व्यवहारम् अकरोत् बकः अपि शृगालं प्रति तादृशं व्यवहारं कृत्वा प्रतीकारम् अकरोत्।

उक्तमपि-

आत्मदुर्व्यवहारस्य फलं भवति दुःखदम्।

तस्मात् सद्व्यवहर्तव्यं मानवेन सुैषिणा।।
