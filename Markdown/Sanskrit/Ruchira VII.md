# प्रथमः पाठः सुभाषितानि

पृथिव्यां त्रीणि रत्नानि जलमन्नं सुभाषितम्।
मूढैः पाषाणखण्डेषु रत्नसंज्ञा विधीयते।। 1।।

सत्येन धार्यते पृथ्वी सत्येन तपते रविः।
सत्येन वाति वायुश्च सर्वं सत्ये प्रतिष्ठितम्।। 2।।

दाने तपसि शौर्ये च विज्ञाने विनये नये।
विस्मयो न हि कर्त्तव्यो बहुरत्ना वसुन्धरा।। 3।।

सद्भिरेव सहासीत सद्भिः कुर्वीत सङ्गतिम्।
सद्भिर्विवादं मैत्रीं च नासद्भिः किञ्चिदाचरेत्।। 4।।

धनधान्यप्रयोगेषु विद्यायाः संग्रहेषु च।
आहारे व्यवहारे च त्यक्तलज्जः सुखी भवेत्।। 5।।

क्षमावशीकृतिर्लोके क्षमया किं न साध्यते।
शान्तिखड्गः करे यस्य किं करिष्यति दुर्जनः।। 6।।

## शब्दार्थाः

## अभ्यासः

1. सर्वान् श्लोकान् सस्वरं गायत।

2. यथायोग्यं श्लोकांशान् मेलयत-

   क ख

धनधान्यप्रयोगेषु नासद्भिः किञ्चिदाचरेत्।

विस्मयो न हि कर्त्तव्यः त्यक्तलज्जः सुखी भवेत्।

सत्येन धार्यते पृथ्वी बहुरत्ना वसुन्धरा।

सद्भिर्विवादं मैत्रीं च विद्यायाः संग्रहेषु च।

आहारे व्यवहारे च सत्येन तपते रविः।

3. एकपदेन उत्तरत-

(क) पृथिव्यां कति रत्नानि?

(ख) मूढैः कुत्र रत्नसंज्ञा विधीयते?

(ग) पृथिवी केन धार्यते?

(घ) कैः सङ्गतिं कुर्वीत?

(ङ) लोके वशीकृतिः का?

4. रेखाङ्कितपदानि अधिकृत्य प्रश्‍ननिर्माणं कुरुत-

(क) सत्येन वाति वायुः।

(ख) सद्भिः एव सहासीत।

(ग) वसुन्धरा बहुरत्ना भवति।

(घ) विद्यायाः संग्रहेषु त्यक्तलज्जः सुखी भवेत्।

(ङ) सद्भिः मैत्रीं कुर्वीत।

5. प्रश्‍नानामुत्तराणि लिखत-

(क) कुत्र विस्मयः न कर्त्तव्यः?

(ख) पृथिव्यां त्रीणि रत्नानि कानि?

(ग) त्यक्तलज्जः कुत्र सुखी भवेत्?

6. मञ्जूषातः पदानि चित्वा लिङ्गानुसारं लिखत-

रत्नानि वसुन्धरा सत्येन सुखी अन्नम् वह्निः रविः पृथ्वी सङ्गतिम्

पुँल्लिङ्गम् स्त्रीलिङ्गम् नपुंसकलिङ्गम्

.................... .................... ....................

.................... .................... ....................

.................... .................... ....................

7. अधोलिखितपदेषु धातवः के सन्ति?

पदम् धातुः

करोति ....................

पश्य ....................

भवेत् ....................

तिष्ठति ....................

# द्वितीयः पाठः दुर्बुद्धि: विनश्यति

अस्ति मगधदेशे फुल्लोत्पलनाम सरः। तत्र संकटविकटौ हंसौ निवसतः। कम्बुग्रीवनामकः तयोः मित्रम् एकः कूर्मः अपि तत्रैव प्रतिवसति स्म।

अथ एकदा धीवराः तत्र आगच्छन्। ते अकथयन् -"वयं श्वः मत्स्यकूर्मादीन् मारयिष्यामः।" एतत् श्रुत्वा कूर्मः अवदत्-''मित्रे! किं युवाभ्यां धीवराणां वार्ता श्रुता? अधुना किम् अहं करोमि?'' हंसौ अवदताम् - ''प्रातः यद् उचितं तत्कर्त्तव्यम्।'' कूर्मः अवदत्- ''मैवम्। तद् यथाऽहम् अन्यं ह्रदं गच्छामि तथा कुरुतम्।'' हंसौ अवदताम्-''आवां किं करवाव?'' कूर्मः अवदत्-''अहं युवाभ्यां सह आकाशमार्गेण अन्यत्र गन्तुम् इच्छामि।''

हंसौ अवदताम्-''अत्र कः उपायः?'' कच्छपः वदति-''युवां काष्ठदण्डम् एकं चञ्च्वा धारयताम्। अहं काष्ठदण्डमध्ये अवलम्ब्य युवयोः पक्षबलेन सुखेन गमिष्यामि।'' हंसौ अकथयताम्- ''सम्भवति एषः उपायः। किन्तु अत्र एकः अपायोऽपि वर्तते। आवाभ्यां नीयमानं त्वामवलोक्य जनाः किञ्चिद् वदिष्यन्ति एव। यदि त्वमुत्तरं दास्यसि तदा तव मरणं निश्चितम्। अतः त्वम् अत्रैव वस।'' तत् श्रुत्वा क्रुद्धः कूर्मः अवदत्- ''किमहं मूर्खः? उत्तरं न दास्यामि। किञ्चिदपि न वदिष्यामि।'' अतः अहं यथा वदामि तथा युवां कुरुतम्।

एवं काष्ठदण्डे लम्बमानं कूर्मं पौराः अपश्यन्। पश्चाद् अधावन् अवदन् च- ''हंहो! महदाश्चर्यम्। हंसाभ्यां सह कूर्मोऽपि उड्डीयते।'' कश्चिद् वदति- ''यद्ययं कूर्मः कथमपि निपतति तदा अत्रैव पक्त्वा खादिष्यामि।'' अपरः अवदत्- ''सरस्तीरे दग्ध्वा खादिष्यामि''। अन्यः अकथयत्- ''गृहं नीत्वा भक्षयिष्यामि'' इति। तेषां तद् वचनं श्रुत्वा कूर्मः क्रुद्धः जातः। मित्राभ्यां दत्तं वचनं विस्मृत्य सः अवदत्-''यूयं भस्म खादत।'' तत्क्षणमेव कूर्मः दण्डात् भूमौ पतितः। पौरैः सः मारितः। अत एवोक्तम्-


सुहृदां हितकामानां वाक्यं यो नाभिनन्दति।
स कूर्म इव दुर्बुद्धिः काष्ठाद् भ्रष्टो विनश्यति।।

## अभ्यासः

1. उच्चारणं कुरुत-

फुल्लोत्पलम् अवलम्ब्य पक्त्वा

कम्बुग्रीवः आवाभ्याम् भक्षयिष्यामि

उक्तवान् ह्रदम् सुहृदाम्

भवद्भ्याम् उड्डीयते भ्रष्टः

2. एकपदेन उत्तरत-

(क) कूर्मस्य किं नाम आसीत्?

(ख) सरस्तीरे के आगच्छन्?

(ग) कूर्मः केन मार्गेण अन्यत्र गन्तुम् इच्छति?

(घ) लम्बमानं कूर्मं दृष्ट्वा के अधावन्?

3.  अधोलिखितवाक्यानि कः कं प्रति कथयति इति लिखत-

        							कः कथयति 	कं प्रति कथयति

यथा- प्रातः यद् उचितं तत्कर्त्तव्यम्। हंसौ कूर्मं प्रति

(क) अहं भवद्भ्यां सह आकाशमार्गेण गन्तुम् इच्छामि। .................... ....................

(ख) अत्र कः उपायः? .................... ....................

(ग) अहम् उत्तरं न दास्यामि। .................... ....................

(घ) यूयं भस्म खादत। .................... ....................

4. मञ्जूषातः क्रियापदं चित्वा वाक्यानि पूरयत-

अभिनन्दति भक्षयिष्यामः इच्छामि वदिष्यामि उड्डीयते प्रतिवसति स्म

(क) हंसाभ्यां सह कूर्मोऽपि ....................।

(ख) अहं किञ्चिदपि न ....................।

(ग) यः हितकामानां सुहृदां वाक्यं न ....................।

(घ) एकः कूर्मः अपि तत्रैव ....................।

(ङ) अहम् आकाशमार्गेण अन्यत्र गन्तुम् ....................।

(च) वयं गृहं नीत्वा कूर्मं ....................।

5. पूर्णवाक्येन उत्तरत-

(क) कच्छपः कुत्र गन्तुम् इच्छति?

(ख) कच्छपः कम् उपायं वदति?

(ग) लम्बमानं कूर्मं दृष्ट्वा पौराः किम् अवदन्?

(घ) कूर्मः मित्रयोः वचनं विस्मृत्य किम् अवदत्?

6. घटनाक्रमानुसारं वाक्यानि लिखत-

(क) कूर्मः हंसयोः सहायतया आकाशमार्गेण अगच्छत्।

(ख) पौराः अकथयन्-वयं पतितं कूर्मं खादिष्यामः।

(ग) कूर्मः हंसौ च एकस्मिन् सरसि निवसन्ति स्म।

(घ) केचित् धीवराः सरस्तीरे आगच्छन्।

(ङ) कूर्मः अन्यत्र गन्तुम् इच्छति स्म।

(च) लम्बमानं कूर्मं दृष्ट्वा पौराः अधावन्।

(छ) कूर्मः आकाशात् पतितः पौरैः मारितश्च।

(ज) 'वयं श्वः मत्स्यकूर्मादीन् मारयिष्यामः' इति धीवराः अकथयन्।

7. मञ्जूषातः पदानि चित्वा रिक्तस्थानानि पूरयत-

जलाशयम् अचिन्तयत् वृद्धः दुःखिताः कोटरे वृक्षस्य सर्पः आदाय समीपे

एकस्य वृक्षस्य शाखासु अनेके काकाः वसन्ति स्म। तस्य वृक्षस्य ................... एकः सर्पः अपि अवसत्। काकानाम् अनुपस्थितौ ................... काकानां शिशून् खादति स्म। काकाः ................... आसन्। तेषु एकः ................... काकः उपायम् ...................। वृक्षस्य .................. जलाशयः आसीत्। तत्र एका राजकुमारी स्नातुं ................ आगच्छति स्म। शिलायां स्थितं तस्याः आभरणम् ................... एकः काकः वृक्षस्य उपरि अस्थापयत्। राजसेवकाः काकम् अनुसृत्य ................... समीपम् अगच्छन्। तत्र ते तं सर्पं च अमारयन्। अतः एवोक्तम्-उपायेन सर्वं सिद्ध्यति।

## ध्यातव्यम्

इयं कथा 'पञ्चतन्त्रम्' इति ग्रन्थात् सम्पादितं कृत्वा उद्धृता। पञ्चतन्त्रस्य लेखकः विष्णुशर्मा। पञ्चानां तन्त्राणां समाहारः पञ्चतन्त्रम् इति। अतः पञ्चतन्त्रस्य पञ्च भागाः सन्ति-मित्रभेदः, मित्रलाभः, सन्धिविग्रहः, लब्धप्रणाशः अपरीक्षित-कारकञ्च।

अस्मिन् पाठे अनवसरे भाषणेन कथं सर्वनाशः भवतीति दर्शितम्। क्वचित् मौनं कार्यसाधकं भवति। यथोत्तηम्-

विभूषणं मौनमपण्डितानाम्।

मूर्खो हि शोभते तावत् यावत् किञ्चिन्न भाषते।

# तृतीयः पाठः स्वावलम्बनम्

कृष्णमूर्तिः श्रीकण्ठश्च मित्रे आस्ताम्। श्रीकण्ठस्य पिता समृद्धः आसीत्। अतः तस्य भवने सर्वविधानि सुख-साधनानि आसन्। तस्मिन् विशाले भवने
चत्वारिंशत् स्तम्भाः आसन्। तस्य अष्टादश-प्रकोष्ठेषु पञ्चाशत् गवाक्षाः, चतुश्चत्वारिंशत् द्वाराणि, षट्त्रिंशत् विद्युत्-व्यजनानि च आसन्। तत्र दश सेवकाः निरन्तरं कार्यं कुर्वन्ति स्म। परं कृष्णमूर्तेः माता पिता च निर्धनौ कृषकदम्पती। तस्य गृहम् आडम्बरविहीनं साधारणञ्च आसीत्।

Chap-3(p).tif

एकदा श्रीकण्ठः तेन सह प्रातः नववादने तस्य गृहम् अगच्छत्। तत्र कृष्णमूर्तिः तस्य माता पिता च स्वशक्त्या श्रीकण्ठस्य आतिथ्यम् अकुर्वन्। एतत् दृष्ट्वा श्रीकण्ठः अकथयत्- ''मित्र! अहं भवतां सत्कारेण सन्तुष्टोऽस्मि। केवलम् इदमेव मम दुःखं यत् तव गृहे एकोऽपि भृत्यः नास्ति। मम सत्काराय भवतां बहु कष्टं जातम्। मम गृहे तु बहवः कर्मकराः सन्ति।'' तदा कृष्णमूर्तिः अवदत्-''मित्र! ममापि अष्टौ कर्मकराः सन्ति। ते च द्वौ पादौ, द्वौ हस्तौ, द्वे नेत्रे, द्वे श्रोत्रे इति। एते प्रतिक्षणं मम सहायकाः। किन्तु तव भृत्याः सदैव सर्वत्र च उपस्थिताः भवितुं न शक्नुवन्ति। त्वं तु स्वकार्याय भृत्याधीनः। यदा यदा ते अनुपस्थिताः, तदा तदा त्वं कष्टम् अनुभवसि। स्वावलम्बने तु सर्वदा सुखमेव, न कदापि कष्टं भवति।''

श्रीकण्ठः अवदत्-''मित्र! तव वचनानि श्रुत्वा मम मनसि महती प्रसन्नता जाता। अधुना अहमपि स्वकार्याणि स्वयमेव कर्तुम् इच्छामि।'' भवतु,
सार्धद्वादशवादनमिदम्। साम्प्रतं गृहं चलामि।

## अभ्यासः

1. उच्चारणं कुरुत-

विंशतिः त्रिंशत् चत्वारिंशत्
द्वाविंशतिः द्वात्रिंशत् द्विचत्वारिंशत्

चतुर्विंशतिः त्रयस्त्रिंशत् त्रयश्चत्वारिंशत्

पञ्चविंशतिः चतुस्त्रिंशत् चतुश्चत्वारिंशत्

अष्टाविंशतिः अष्टात्रिंशत् सप्तचत्वारिंशत्

नवविंशतिः नवत्रिंशत् पञ्चाशत्

2. अधोलिखितानां प्रश्‍नानामुत्तराणि लिखत-

(क) कस्य भवने सर्वविधानि सुखसाधनानि आसन्?

(ख) कस्य गृहे कोऽपि भृत्यः नास्ति?

(ग) श्रीकण्ठस्य आतिथ्यम् के अकुर्वन्?

(घ) सर्वदा कुत्र सुखम्?

(ङ) श्रीकण्ठः कृष्णमूर्तेः गृहं कदा अगच्छत्?

(च) कृष्णमूर्तेः कति कर्मकराः सन्ति?

3. चित्राणि गणयित्वा तदधः संख्यावाचकशब्दं लिखत-

4. मञ्जूषातः अङ्कानां कृते पदानि चिनुत-

चत्वारिंशत् सप्तविंशतिः एकत्रिंशत् पञ्चाशत् अष्टाविंशतिः त्रिंशत् चतुर्विंशतिः

28 .......................... 27 ..........................

30 .......................... 31 ..........................

24 .......................... 40 ..........................

50 ..........................

5. चित्रं दृष्ट्वा मञ्जूषातः पदानि च प्रयुज्य वाक्यानि रचयत-

Chap-3b(p).tif

कृषकाः कृषकौ एते धान्यम् एषः कृषकः

एतौ क्षेत्रम् कर्षति कुरुतः खननकार्यम् रोपयन्ति

..........................................................................................................................

..........................................................................................................................

..........................................................................................................................

6. अधोलिखितान् समयवाचकान् अङ्कान् पदेषु लिखत-

यथा- 10.30 सार्धद्वादशवादनम् 5.00 .......................

7.00 ....................... 3.30 .......................

2.30 ....................... 9.00 .......................

11.00 ....................... 12.30 .......................

4.30 ....................... 8.00 .......................

1.30 ....................... 7.30 .......................

7. मञ्जूषातः पदानि चित्वा रिक्तस्थानानि पूरयत-

षड् त्रिंशत् एकत्रिंशत् द्वौ द्वादश अष्टाविंशतिः

(क) ................. ऋतवः भवन्ति।

(ख) मासाः ................. भवन्ति।

(ग) एकस्मिन् मासे ................. अथवा ................. दिवसाः भवन्ति।

(घ) फरवरी-मासे सामान्यतः ................. दिनानि भवन्ति।

(ङ) मम शरीरे ................. हस्तौ स्तः।

## ध्यातव्यम्

# चतुर्थः पाठः हास्यबालकविसम्मेलनम्

(विविध-वेशभूषाधारिणः चत्वारः बालकवयः मञ्चस्य उपरि उपविष्टाः सन्ति।
अधः श्रोतारः हास्यकविताश्रवणाय उत्सुकाः सन्ति कोलाहलं च कुर्वन्ति)

Chap-4(p).tif

सञ्चालकः - अलं कोलाहलेन। अद्य परं हर्षस्य अवसरः यत् अस्मिन् कविसम्मेलने काव्यहन्तारः कालयापकाश्च भारतस्य हास्यकविधुरन्धराः समागताः सन्ति। एहि, करतलध्वनिना वयम् एतेषां स्वागतं कुर्मः।

गजाधरः - सर्वेभ्योऽरसिकेभ्यो नमो नमः। प्रथमं तावद् अहम् आधुनिकं वैद्यम्

उद्दिश्य स्वकीयं काव्यं श्रावयामि-

वैद्यराज! नमस्तुभ्यं यमराजसहोदर।

यमस्तु हरति प्राणान् वैद्यः प्राणान् धनानि च।।

(सर्वे उच्चैः हसन्ति)

कालान्तकः - अरे! वैद्यास्तु सर्वत्र परन्तु न ते मादृशाः कुशलाः जनसंख्यानिवारणे। ममापि काव्यम् इदं शृण्वन्तु भवन्तः-

चितां प्रज्वलितां दृष्ट्वा वैद्यो विस्मयमागतः।

नाहं गतो न मे भ्राता कस्येदं हस्तलाघवम्।।

(सर्वे पुनः हसन्ति)

तुन्दिलः - (तुन्दस्य उपरि हस्तम् आवर्तयन्) तुन्दिलोऽहं भोः। ममापि इदं काव्यं श्रूयताम्, जीवने धार्यतां च-

परान्नं प्राप्य दुर्बुद्धे! मा शरीरे दयां कुरु।

परान्नं दुर्लभं लोके शरीराणि पुनः पुनः।।

(सर्वे पुनः अट्टहासं कुर्वन्ति)

चार्वाकः - आम्, आम्। शरीरस्य पोषणं सर्वथा उचितमेव। यदि धनं नास्ति, तदा ऋणं कृत्वापि पौष्टिकः पदार्थः एव भोक्तव्यः। तथा कथयति चार्वाककविः-

यावज्जीवेत् सुखं जीवेद् ऋणं कृत्वा घृतं पिबेत्।

श्रोतारः - तर्हि ऋणस्य प्रत्यर्पणं कथम्?

चार्वाकः - श्रूयतां मम अवशिष्टं काव्यम्-

घृतं पीत्वा श्रमं कृत्वा ऋणं प्रत्यर्पयेत् जनः।।

(काव्यपाठश्रवणेन उत्प्रेरितः एकः बालकोऽपि आशुकवितां रचयति, हासपूर्वकं च श्रावयति )

बालकः - श्रूयताम्, श्रूयतां भोः! ममापि काव्यम्-

गजाधरं कविं चैव तुन्दिलं भोज्यलोलुपम्।

कालान्तकं तथा वैद्यं चार्वाकं च नमाम्यहम्।।

(काव्यं श्रावयित्वा 'हा हा हा' इति कृत्वा हसति। अन्ये चाऽपि हसन्ति। सर्वे गृहं गच्छन्ति।)

# पञ्चमः पाठः पण्डिता रमाबाई

स्त्रीशिक्षाक्षेत्रे अग्रगण्या पण्डिता रमाबाई 1858 तमे ख्रिष्टाब्दे जन्म अलभत। तस्याः पिता अनन्तशास्त्री डोंगरे माता च
लक्ष्मीबाई आस्ताम्। तस्मिन् काले स्त्रीशिक्षायाः स्थितिः चिन्तनीया आसीत्। स्त्रीणां कृते संस्कृतशिक्षणं प्रायः प्रचलितं नासीत्। किन्तु डोंगरे रूढिबद्धां धारणां परित्यज्य स्वपत्नीं संस्कृतमध्यापयत्। एतदर्थं सः समाजस्य प्रतारणाम् अपि असहत। अनन्तरं रमा अपि स्वमातुः संस्कृतशिक्षां प्राप्तवती।0755CH05.tif

Chap-5(p)(New).tif

कालक्रमेण रमायाः पिता विपन्नः सञ्जातः। तस्याः पितरौ ज्येष्ठा भगिनी च दुर्भिक्षपीडिताः दिवङ्गताः। तदनन्तरं रमा स्व-ज्येष्ठभ्रात्रा सह पद्भ्यां समग्रं भारतम् अभ्रमत्। भ्रमणक्रमे सा कोलकातां प्राप्ता। संस्कृतवैदुष्येण सा तत्र 'पण्डिता' 'सरस्वती' चेति उपाधिभ्यां विभूषिता। तत्रैव सा ब्रह्मसमाजेन प्रभाविता वेदाध्ययनम् अकरोत्। पश्चात् सा स्त्रीणां कृते वेदादीनां शास्त्राणां शिक्षायै आन्दोलनं प्रारब्धवती।

1880 तमे ख्रिष्टाब्दे सा विपिनबिहारीदासेन सह बाकीपुर-न्यायालये विवाहम् अकरोत्। सार्धैकवर्षात् अनन्तरं तस्याः पतिः दिवङ्गतः।

तदनन्तरं सा पुत्र्या मनोरमया सह जन्मभूमिं महाराष्ट्रं प्रत्यागच्छत्। नारीणां सम्मानाय शिक्षायै च सा स्वकीयं जीवनम् अर्पितवती। हण्टर-शिक्षा-आयोगस्य समक्षं नारीशिक्षाविषये सा स्वमतं प्रस्तुतवती। सा उच्चशिक्षार्थम् इंग्लैण्डदेशं गतवती। तत्र ईसाईधर्मस्य स्त्रीविषयकैः उत्तमविचारैः प्रभाविता जाता।
इंग्लैण्डदेशात् रमाबाई अमरीकादेशम् अगच्छत्। तत्र सा भारतस्य विधवास्त्रीणां सहायतार्थम् अर्थसञ्चयम् अकरोत्। भारतं प्रत्यागत्य मुम्बईनगरे सा 'शारदा-सदनम्' अस्थापयत्। अस्मिन् आश्रमे निस्सहायाः स्त्रियः निवसन्ति स्म। तत्र स्त्रियः मुद्रण-टङ्कण- काष्ठकलादीनाञ्च प्रशिक्षणमपि लभन्ते स्म। परम् इदं सदनं पुणेनगरे स्थानान्तरितं जातम्। ततः पुणेनगरस्य समीपे केडगाँव- स्थाने 'मुक्तिमिशन' नाम संस्थानं तया स्थापितम्। अत्र अधुना अपि निराश्रिताः स्त्रियः ससम्मानं जीवनं यापयन्ति।

Chap-5a(p).tif

1922 तमे ख्रिष्टाब्दे रमाबाई-महोदयायाः निधनम् अभवत्। सा देश-विदेशानाम् अनेकासु भाषासु निपुणा आसीत्। समाजसेवायाः अतिरिक्तं लेखनक्षेत्रे अपि तस्याः महत्त्वपूर्णम् अवदानम् अस्ति। 'स्त्रीधर्मनीति' 'हाई कास्ट हिन्दू विमेन' इति तस्याः प्रसिद्धं रचनाद्वयं वर्तते।

## अभ्यासः

1. एकपदेन उत्तरत-

(क) 'पण्डिता' 'सरस्वती' इति उपाधिभ्यां का विभूषिता?
(ख) रमा कुतः संस्कृतशिक्षां प्राप्तवती?

(ग) रमाबाई केन सह विवाहम् अकरोत्?

(घ) कासां शिक्षायै रमाबाई स्वकीयं जीवनम् अर्पितवती?

(ङ) रमाबाई उच्चशिक्षार्थं कुत्र अगच्छत्?

2. रेखाङ्कितपदानि आधृत्य प्रश्‍ननिर्माणं कुरुत-

(क) रमायाः पिता समाजस्य प्रतारणाम् असहत।

(ख) पत्युः मरणानन्तरं रमाबाई महाराष्ट्रं प्रत्यागच्छत्।

(ग) रमाबाई मुम्बईनगरे 'शारदा-सदनम्' अस्थापयत्।

(घ) 1922 तमे दिृष्टाब्दे रमाबाई-महोदयायाः निधनम् अभवत्।

(ङ) स्त्रियः शिक्षां लभन्ते स्म।

3. प्रश्‍नानामुत्तराणि लिखत-

(क) रमाबाई किमर्थम् आन्दोलनं प्रारब्धवती?

(ख) निःसहायाः स्त्रियः आश्रमे किं किं लभन्ते स्म?

(ग) कस्मिन् विषये रमाबाई-महोदयायाः योगदानम् अस्ति?

(घ) केन रचनाद्वयेन रमाबाई प्रशंसिता वर्तते?

4. अधोलिखितानां पदानां निर्देशानुसारं पदपरिचयं लिखत-

पदानि मूलशब्दः लिङ्गम् विभक्तिः वचनम्

यथा- वेदानाम् वेद पुँल्लिङ्गम् षष्ठी बहुवचनम्
पिता ............... ................ ................ ................

    शिक्षायै ................ 	................ 	................ 	................

    कन्याः ................ 	................ 	................ 	................

    नारीणाम् ................ 	................ 	................ 	................

    मनोरमया ................ .	............... .................	...............

5. अधोलिखितानां धातूनां लकारं पुरुषं वचनञ्च लिखत-

धातुः लकारः पुरुषः वचनम्

यथा- आसीत् अस् लङ् प्रथमपुरुषः एकवचनम्

    कुर्वन्ति ................ 	................ 	................  ................

    आगच्छत् 	................ ................ ................ 	................

    निवसन्ति 	................ ................ ................  ................

    गमिष्यति 	................ ................ ................ 	................

    अकरोत् 	................ ................ ................ 	................

6. अधोलिखितानि वाक्यानि घटनाक्रमानुसारं लिखत-

(क) रमाबाई-महोदयायाः विपिनबिहारीदासेन सह विवाहः अभवत्।

(ख) 1858 तमे दिृष्टाब्दे रमाबाई जन्म अलभत।

(ग) सा उच्चशिक्षार्थम् इंग्लैण्डदेशं गतवती।

(घ) 1922 तमे दिृष्टाब्देेे रमाबाई-महोदयायाः निधनम् अभवत्।

(ङ) सा मुम्बईनगरे शारदा-सदनम् अस्थापयत्।
(च) सा स्वमातुः संस्कृतशिक्षां प्राप्तवती।

षष्ठः पाठः
सदाचारः
0755CH06.tifआलस्यं हि मनुष्याणां शरीरस्थो महान् रिपुः।

नास्त्युद्यमसमो बन्धुः कृत्वा यं नावसीदति।।1।।

श्वः कार्यमद्य कुर्वीत पूर्वाह्णे चापराह्णिकम्।

नहि प्रतीक्षते मृत्युः कृतमस्य न वा कृतम्।।2।।

सत्यं ब्रूयात् प्रियं ब्रूयात् न ब्रूयात् सत्यमप्रियम्।

प्रियं च नानृतं ब्रूयात् एष धर्मः सनातनः।।3।।

सर्वदा व्यवहारे स्यात् औदार्यं सत्यता तथा।

ऋजुता मृदुता चापि कौटिल्यं न कदाचन।।4।।

श्रेष्ठं जनं गुरुं चापि मातरं पितरं तथा।

मनसा कर्मणा वाचा सेवेत सततं सदा।।5।।

मित्रेण कलहं कृत्वा न कदापि सुखी जनः।

इति ज्ञात्वा प्रयासेन तदेव परिवर्जयेत्।।6।।

## अभ्यासः

1. सर्वान् श्लोकान् सस्वरं गायत।

2. उपयुक्तकथनानां समक्षम् 'आम्' अनुपयुक्तकथनानां समक्षं 'न' इति लिखत-
3. (क) प्रातः काले ईश्वरं स्मरेत्। 994.jpg

(ख) अनृतं ब्रूयात्। 996.jpg

(ग) मनसा श्रेष्ठजनं सेवेत। 998.jpg

(घ) मित्रेण कलहं कृत्वा जनः सुखी भवति। 1000.jpg

(ङ) श्वः कार्यम् अद्य कुर्वीत। 1002.jpg

3. एकपदेन उत्तरत-

(क) कः न प्रतीक्षते?

(ख) सत्यता कदा व्यवहारे स्यात्?

(ग) किं ब्रूयात्?

(घ) केन सह कलहं कृत्वा नरः सुखी न भवेत्?

(ङ) कः महारिपुः अस्माकं शरीरे तिष्ठति?

4. रेखाङ्कितपदानि आधृत्य प्रश्‍ननिर्माणं कुरुत-

(क) मृत्युः न प्रतीक्षते।

(ख) कलहं कृत्वा नरः दुःखी भवति।

(ग) पितरं कर्मणा सेवेत।

(घ) व्यवहारे मृदुता श्रेयसी।

(ङ) सर्वदा व्यवहारे ऋजुता विधेया।

# सप्तमः पाठः सङ्कल्पः सिद्धिदायकः

(पार्वती शिवं पतिरूपेण अवाञ्छत्। एतदर्थं सा तपस्यां कर्तुम् ऐच्छत्। सा स्वकीयं मनोरथं मात्रे न्यवेदयत्। तत् श्रुत्वा माता मेना चिन्ताकुला अभवत्।)

मेना - वत्से! मनीषिताः देवताः गृहे एव सन्ति। तपः कठिनं भवति। तव शरीरं सुकोमलं वर्तते। गृहे एव वस। अत्रैव तवाभिलाषः सफलः भविष्यति।

पार्वती - अम्ब! तादृशः अभिलाषः तु तपसा एव पूर्णः भविष्यति। अन्यथा तादृशं पतिं कथं प्राप्स्यामि। अहं तपः एव चरिष्यामि इति मम सङ्कल्पः।

मेना - पुत्रि! त्वमेव मे जीवनाभिलाषः।

पार्वती - सत्यम्। परं मम मनः लक्ष्यं प्राप्तुम् आकुलितं वर्तते। सिद्धिं प्राप्य पुनः तवैव शरणम् आगमिष्यामि। अद्यैव विजयया साकं गौरीशिखरं गच्छामि।

(ततः पार्वती निष्क्रामति)

(पार्वती मनसा वचसा कर्मणा च तपः एव तपति स्म। कदाचिद् रात्रौ स्थण्डिले,
कदाचिच्च शिलायां स्वपिति स्म। एकदा विजया अवदत्।)

विजया - सखि! तपःप्रभावात् हिंस्रपशवोऽपि तव सखायः जाताः। पञ्चाग्नि-व्रतमपि त्वम् अतपः। पुनरपि तव अभिलाषः न पूर्णः अभवत्।

पार्वती - अयि विजये! किं न जानासि? मनस्वी कदापि धैर्यं न परित्यजति। अपि च मनोरथानाम् अगतिः नास्ति।

विजया - त्वं वेदम् अधीतवती। यज्ञं सम्पादितवती। तपःकारणात् जगति तव प्रसिद्धिः। 'अपर्णा' इति नाम्ना अपि त्वं प्रथिता। पुनरपि तपसः फलं नैव दृश्यते।

पार्वती - अयि आतुरहृदये! कथं त्वं चिन्तिता .........।

(नेपथ्ये-अयि भो! अहम् आश्रमवटुः। जलं वाञ्छामि।)

(ससम्भ्रमम्) विजये! पश्य कोऽपि वटुः आगतोऽस्ति।

(विजया झटिति अगच्छत्, सहसैव वटुरूपधारी शिवः तत्र प्राविशत्)

विजया - वटो! स्वागतं ते। उपविशतु भवान्। इयं मे सखी पार्वती। शिवं प्राप्तुम् अत्र तपः करोति।

वटुः - हे तपस्विनि! किं क्रियार्थं पूजोपकरणं वर्तते, स्नानार्थं जलं सुलभम्, भोजनार्थं फलं वर्तते? त्वं तु जानासि एव शरीरमाद्यं खलु धर्मसाधनम्।

(पार्वती तूष्णीं तिष्ठति)

वटुः - हे तपस्विनि! किमर्थं तपः तपसि? शिवाय?

(पार्वती पुनः तूष्णीं तिष्ठति)

विजया - (आकुलीभूय) आम्, तस्मै एव तपः तपति।

(वटुरूपधारी शिवः सहसैव उच्चैः उपहसति)

वटुः - अयि पार्वति! सत्यमेव त्वं शिवं पतिम् इच्छसि? (उपहसन्) नाम्ना शिवः अन्यथा अशिवः। श्मशाने वसति। यस्य त्रीणि नेत्राणि, वसनं व्याघ्रचर्म, अङ्गरागः चिताभस्म, परिजनाश्च भूतगणाः। किं तमेव शिवं पतिम् इच्छसि?

पार्वती - (क्रुद्धा सती) अरे वाचाल! अपसर। जगति न कोऽपि शिवस्य यथार्थं स्वरूपं जानाति। यथा त्वमसि तथैव वदसि।

(विजयां प्रति) सखि! चल। यः निन्दां करोति सः तु पापभाग् भवति एव, यः शृणोति सोऽपि पापभाग् भवति।

(पार्वती द्रुतगत्या निष्क्रामति। तदैव पृष्ठतः वटोः रूपं परित्यज्य शिवः तस्याः हस्तं गृह्णाति। पार्वती लज्जया कम्पते)

Chap-7(p).tif

शिवः - पार्वति! प्रीतोऽस्मि तव सङ्कल्पेन। अद्यप्रभृति अहं तव तपोभिः क्रीतदासोऽस्मि।

(विनतानना पार्वती विहसति)

# परिशिष्टम्‌

## वर्णविचारः

1. वर्णाः संस्कृते इदानीं 48 वर्णानां प्रयोगः भवति। ते मुख्यतया भागत्रयेण विभक्ताः सन्ति,
   1. स्वराः
   2. व्यञ्जनानि
   3. अयोगवाहाश्चेति, यथा-

- स्वरा:-13
  - हूस्वस्वराः (5) अ,इ, उ,ऋ, लृ
    दीर्घस्वरा:-8
    आ, ई, ऊ, ऋ, ए, एऐ, ओ, औ
    व्यञ्जनानि-33
    वर्गीयव्यञ्जनानि-25
    क्‌, खू, गू, घ्‌, ङ,
    च घ ज्‌ श, ज्‌,
    ह ए
    त्‌, थ्‌, द्‌, थ्‌, न्‌,
    र्‌, फ्‌, ब्‌, भ्‌, म्‌,
    अवर्गीयव्यञ्जनानि-8
    अन्तस्थाः-4
    यू, र्‌, ल्‌, व्‌,
    ऊष्माणः-4
    श्‌, ष्‌, स्‌, ह्‌,
    अयोगवाहौ-2
    अनुस्वारः
    विसर्गः

उच्चारणस्थानानि
वर्णाभिव्यक्तिप्रदेशः स्थानं कथ्यते। शब्दप्रयोगसमये कायाग्निना प्रेरितः वायुः कण्ठादिस्थानेषु सञ्चरन्‌ वर्णान्‌ अभिव्यनक्ति। यथोक्तं पाणिनीयशिक्षायाम्‌-

आत्मा बुदध्या समेत्यर्थान्‌ मनो युङ्क्ते विवक्षया।
मनः कायाग्निमाहन्ति स प्रेरयति मारुतम्‌ ॥
मारुतस्तूरसि चरन्‌ मन्द्र जनयति स्वरम्‌ ॥
अष्टौ स्थानानि वर्णानामुरः कण्ठः शिरस्तथा।
जिह्वामूलं च दन्ताश्च नासिकोष्ठौ च तालु च॥

एवम्‌ वर्णानाम्‌ उच्चारणस्थानानि अष्टौ सन्ति।
(;) उरः (7) कण्ठः (/) शिरः
(/») जिह्वामूलम्‌ (५) दन्ताः (५) नासिका (५7) ओष्ठौ (५) तालुः। तद्यथा-

# कारकम्‌

( सामान्यपरिचयः )
सामान्यतः षट्कारकाणि भवन्ति। यथा-
कर्त्ता कर्म च करणं सम्प्रदानं तथैव च।
अपादानाधिकरणम्‌ इत्याहुः कारकाणि षट्‌ ॥

1. कर्तृकारकम्‌
2. कर्मकारकम्‌
3. करणकारकम्‌
4. सम्प्रदानकारकम्‌
5. अपादानकारकम्‌
6. अधिकरणकारकम्‌

करत्तंकारकम्‌ - स्वतन्त्रः कर्त्ता। क्रियायां यः स्वतन्त्रः प्रधानो वा भवति सः कत्त यथा-रामः ग्रामं गच्छति। अत्र गमनक्रियायां रामः स्वतन्त्रः वर्तते, अतः सः कर्त्कारकम्‌ अस्ति। वाक्ये मुख्ये कर्तरि प्रथमा, गौणे कर्तरि च तृतीया विभक्तिः भवति। यथा-

(क) रामः ग्रामं गच्छति।
रामेण ग्रामः गम्यते।

कर्मकारकम्‌ - कर्तुरीप्सिततमं कर्म। कर्त्ता स्वक्रियया यम्‌ अर्थम्‌ अतिशयेन प्राप्तुम्‌ इच्छति तत्‌ कर्मं भवति। यथा-बालकः विद्यालयं गच्छति। अत्र वाक्ये बालकः कर्त्ता भवति, गमनक्रियया विद्यालयः तस्य ईप्सिततमं वर्तते, अतः विद्यालय इति कर्मकारकं वर्तति, कर्मणि द्वितीया विभक्तिः, (कर्मवाच्ये) मुख्ये च प्रथमा विभक्तिः भवति, यथा-

(क) बालकः विद्यालयं गच्छति।
बालकेन विद्यालयः गम्यते।

करणकारकम्‌ - साधकतमं करणम्‌। क्रियासिद्धौ यत्‌ अतिशयेन सहायकं भवति, तत्‌ करणं भवति, यथा-श्यामः कलमेन लिखति। अत्र कर्त्तः श्यामस्य लेखनक्रियायां कलमः अतिशयेन सहायकः, अतः कलम इति करणकारकं भवति। करणे तृतीया-विभक्तिः भवति।

सम्प्रदानकारकम्‌ - कर्मणा यमभिप्रैति स सम्प्रदानम्‌। कर्त्ता दानक्रियया यं सम्बद्भुम्‌ इच्छति, तत्‌ सम्प्रदानं भवति। यथा-देवदत्तः भिक्षुकाय भिक्षां ददाति। अत्र कर्त्ता देवदत्तः दानक्रियया भिक्षुकम्‌ अभिप्रैति = सम्बद्धुम्‌ इच्छति। अतः भिक्षुकपदं सम्प्रदानकारकम्‌। सम्प्रदाने चतुर्थी-विभक्तिः भवति।

अपादानकारकम्‌ - ध्रुवमपायेऽपादानम्‌। अपाये = विभागे, यत्‌ ध्रुवम्‌ = अवधिभूतम्‌ तत्‌ अपादानं भवति, यथा- वृक्षात्‌ फलं पतति। अत्र फलस्य विभागः वृक्षात्‌ भवति, अतः वृक्षः श्रुवः इति अपादानकारकम्‌। अपादाने पञ्चमी-विभक्तिः भवति।

अधिकरणकारकम्‌ - आधारोऽधिकरणम्‌। कर्तृकर्म॑निष्ठक्रियायाः आधारभूतं यत्‌ वर्तते, तत्‌ अधिकरणं भवति, यथा- विद्यालये छात्राः पठन्ति। अत्र कर्त्तुः पठनक्रियायाः आधारः विद्यालयः अधिकरणकारकम्‌। अधिकरणे सप्तमी-विभक्तिः भवति।

उपपदविभक्तिः
पदम्‌ आश्रित्य या विभक्तिः सा उपपदविभक्तिः। यथा-

## संख्यावाचकशब्दाः

1. एक १
2. द्वौ २
3. त्रयः ३
4. चत्वारः ४
5. पञ्च ५
6. षट् ६
7. सप्त ७
8. अ्ष्ट/अष्टौ ८
9. नव ९
10. दश १०
11. एकादश ११
12. द्वादश १२
13. त्रयोदश १३
14. चतुर्दश १४
15. पञ्चदश १५
16. षोड़श ‌१६
17. सप्तदश १७
18. अष्टादश १८
19. एकोनरविशति:/ऊनविंशतिः १९
20. विशतिः २०
21. एकविंशतिः २१
22. द्वा्विशतिः २२
23. त्रयोविंशतिः २३
24. चतुर्विंशतिः २४
25. पञ्चविंशतिः २५
26. षड्विशतिः २६
27. सप्तर्विशतिः २७
28. अ्ष्टाविशतिः २८
29. नवर्विशतिः/एकोनत्रिशत् २९
30. त्रिशत् ३०
31. एकत्रिंशत्‌ ३१
32. द्वात्रिशत् ३२
33. त्रयस्ंत्रशत् ३३
34. चतुस्त्रिशत् ३४
35. पञ्चत्रिशत् ३५
36. षट्त्रिशत् ३६
37. सप्तत्रिशत् ३७
38. अष्टात्रिशत् ३८
39. नवत्रिंशत्‌/एकोनचत्वारिंशत् ३९
40. चत्वारिंशत् ४०
41. एकचत्वारिंशत्‌ ४१
42. द्विचत्वारिंशत्‌ ४२
43. त्रयश्चत्वारिंशत्‌/त्रिचत्वारिंशत्‌ ४३
44. चतुश्चत्वारिंशत्‌ ४४
45. पञ्चचत्वारिंशत्‌ ४५
46. षट्चत्वारिंशत्‌ ४६
47. सप्तचत्वारिंशत्‌ ४७
48. अष्टचत्वारिंशत्‌/अष्टाचत्वारिंशत्‌ ४८
49. ‌नवचत्वारिंशत्‌/एकोनपञ्चाशत्‌ ४९
50. ‌पञ्चाशत्‌ ५०
51. एकपञ्चाशत्‌ ५१
52. ‌द्वापञ्चाशत्‌/द्विपञ्चाशत्‌ ५२
53. ‌त्रयःपञ्चाशत्‌/त्रिपञ्चाशत्‌ ५३
54. ‌चतुःपञ्चाशत्‌ ५४
55. ‌पञ्चपञ्चाशत्‌ ५५
56. ‌षट्पञ्चाशत्‌ ५६
57. ‌सप्तपञ्चाशत्‌ ५७
58. ‌अष्टापञ्चाशत्‌/अष्टपञ्चाशत्‌ ५८
59. ‌नवपञ्चाशत्‌/एकोनषष्टिः ५९
60. ‌षष्टिः ६०
61. एकषष्टिः
62. द्वाषष्टि:/ द्विषष्टिः
63. त्रयष्षष्टि /त्रिषष्टिः
64. चतुष्षष्टि:
65. पञ्चषष्टिः
66. षट्षष्टिः
67. सप्तषष्टिः
68. अष्टाषष्टिः/अष्टषष्टिः
69. नवषष्टि:/एकोनसप्ततिः
70. सप्ततिः
71. एकसप्तति
72. द्वासप्ततिः/द्विसप्ततिः
73. त्रिसप्तति/त्रयस्सप्तति
74. चतुस्सप्तति
75. पञ्चसप्ततिः
76. षट्सप्ततिः
77. सप्तसप्ततिः
78. अष्टासप्ततिः/अष्टसप्ततिः
79. नवसप्तति:/एकोनाशीतिः ७९
80. अशीतिः ८०
81. एकाशीतिः
82. द्व्यशीतिः
83. त्र्यशीतिः
84. चतुरशीतिः
85. पञ्चाशीतिः
86. षडशीतिः
87. सप्ताशीतिः
88. अष्टाशीतिः
89. नवाशीति:/एकोननवतिः
90. नवतिः
91. एकनवतिः
92. ट्वानवति:/ द्विनवतिः
93. त्रयोनवति:/त्रिनवतिः
94. चतुर्नवतिः
95. पञ्चनवतिः
96. षण्णवति;
97. सप्तनवतिः
98. अष्टानवतिः/ अष्टनवतिः
99. नवनवतिः/एकोनशतम्‌
100. शतम्‌ १००

## पूरणवाचकशब्दाः

|     | पुलिङ्ग  | स्त्रीलिङ्गे | नपुँसकलिङ्गे |
| --- | -------- | ------------ | ------------ |
| १   | प्रथमः   | प्रथमा       | प्रथमम्‌     |
| २्‌ | द्वितीयः | द्वितीया     | द्वितीयम्‌   |
| ३   | तृतीय    | तृतीया       | तृतीयम्‌     |
| ४   | चतुर्थः  | चतुर्थी      | चतुर्थम्‌    |
| ५   | पञ्चमः   | पञ्चमी       | पञ्चमम्‌     |
| ६   | षष्ठः    | षष्ठी        | षष्ठम्‌      |
| ७   | सप्तमः   | सप्तमी       | सप्तमम्‌     |
| ८   | अष्टमः   | अष्टमी       | अष्टमम्‌     |
| ९   | नवमः     | नवमी         | नवमम्‌       |
| १०  | दशमः     | दशमी         | दशमम्‌       |
