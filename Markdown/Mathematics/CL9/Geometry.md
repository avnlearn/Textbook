# 1. यूक्लिड की ज्यामिति का परिचय

## प्रश्‍नावली 1.1

1. निम्नलिखित कथनों में से कौन-से कथन सत्य हैं और कौन-से कथन असत्य हैं? अपने उत्तरों के लिए कारण दीजिए।
   <figure><img style="width:90.0%" src="Assets/MATH_IX_HI/Fig_5.9.svg" alt="आकृति 5.9" /> <figcaption aria-hidden="true">आकृति 5.9</figcaption></figure>
   (a) एक बिंदु से होकर केवल एक ही रेखा खींची जा सकती है।
   (b) दो भिन्न बिंदुओं से होकर जाने वाली असंख्य रेखाएँ हैं।
   (c) एक सांत रेखा दोनों ओर अनिश्चित रूप से बढ़ाई जा सकती है।
   (d) यदि दो वृत्त बराबर हैं, तो उनकी त्रिज्याएँ बराबर होती हैं।
   (e)  यदि AB = PQ और PQ = XY है, तो AB = XY होगा।
2. निम्नलिखित पदों में से प्रत्येक की परिभाषा दीजिए। क्या इनके लिए कुछ ऐसे पद हैं, जिन्हें परिभाषित करने की आवश्यकता है? वे क्या हैं और आप इन्हें कैसे परिभाषित कर पाएँगे?
   (a) समांतर रेखाएँ
   (b) लम्ब रेखाएँ
   (c) रेखाखंड
   (d) वृत्त की त्रिज्या
   (e) वर्ग
3. नीचे दी हुई दो अभिधारणाओं पर विचार कीजिए :
   (a) दो भिन्न बिंदु A और B दिए रहने पर, एक तीसरा बिंदु C ऐसा विद्यमान है जो A और B के बीच स्थित होता है।
   (b) यहाँ कम से कम ऐसे तीन बिंदु विद्यमान हैं कि वे एक रेखा पर स्थित नहीं हैं।
   (c) क्या इन अभिधारणाओं में कोई अपरिभाषित शब्द हैं? क्या ये अभिधारणाएँ अविरोधी हैं? क्या ये यूक्लिड की अभिधारणाओं से प्राप्त होती हैं? स्पष्ट कीजिए।
4. यदि दो बिंदुओं A और B के बीच एक बिंदु C ऐसा स्थित है कि AC = BC है, तो सिद्ध कीजिए कि AC = $\frac{1}{2}$AB है। एक आकृति खींच कर इसे स्पष्ट कीजिए।
5. प्रश्‍न 4 में, C रेखाखंड AB का एक मध्य-बिंदु कहलाता है। सिद्ध कीजिए कि एक रेखाखंड का एक और केवल एक ही मध्य-बिंदु होता है।
6. यदि AC = BD है, तो सिद्ध कीजिए कि AB = CD है। <figure><img style="width:60.0%" src="Assets/MATH_IX_HI/Fig_5.10.svg" alt="आकृति 5.10" /><figcaption aria-hidden="true">आकृति 5.10</figcaption></figure>
7. यूक्लिड की अभिगृहीतों की सूची में दिया हुआ अभिगृहीत 5 एक सर्वव्यापी सत्य क्यों माना जाता है? (ध्यान दीजिए कि यह प्रश्‍न पाँचवीं अभिधारणा से संबंधित नहीं है।)

## प्रश्‍नावली 1.2

1. आप यूक्लिड की पाँचवीं अभिधारणा को किस प्रकार लिखेंगे ताकि वह सरलता से समझी जा सके?
2. क्या यूक्लिड की पाँचवीं अभिधारणा से समांतर रेखाओं के अस्तित्व का औचित्य निर्धारित होता है? स्पष्ट कीजिए।

# 2. रेखाएँ और कोण

## प्रश्‍नावली 2.1

1. रेखाएँ AB और CD बिंदु O पर प्रतिच्छेद करती हैं। यदि ∠AOC + ∠BOE = 70° है और ∠BOD = 40° है, तो ∠BOE और प्रतिवर्ती ∠COE ज्ञात कीजिए। <figure><img style="width:50.0%" src="Assets/MATH_IX_HI/Fig_6.13.svg"  alt="आकृति 6.13" /> <figcaption aria-hidden="true">आकृति 6.13</figcaption></figure>
2. रेखाएँ XY और MN बिंदु O पर प्रतिच्छेद करती हैं। यदि ∠POY = 90° और a : b = 2 : 3 है, तो c ज्ञात कीजिए। <figure> <img style="width:50.0%" src="Assets/MATH_IX_HI/Fig_6.14.svg" alt="आकृति 6.14" /><figcaption aria-hidden="true">आकृति 6.14</figcaption> </figure>
3. यदि ∠PQR = ∠PRQ है, तो सिद्ध कीजिए कि ∠PQS = ∠PRT है। <figure> <img style="width:50.0%" src="Assets/MATH_IX_HI/Fig_6.15.svg" alt="आकृति 6.15" /> <figcaption aria-hidden="true">आकृति 6.15</figcaption> </figure>
4. यदि x + y = w + z है, तो सिद्ध कीजिए कि AOB एक रेखा है। <figure> <img style="width:40.0%" src="Assets/MATH_IX_HI/Fig_6.16.svg" alt="आकृति 6.16" /> <figcaption aria-hidden="true">आकृति 6.16</figcaption> </figure>
5. POQ एक रेखा है। किरण OR रेखा PQ पर लम्ब है। किरणों OP और OR के बीच में OS एक अन्य किरण है। सिद्ध कीजिएः ∠ROS = $\frac{1}{2}$(∠QOS − ∠POS) <figure><img style="width:50.0%" src="Assets/MATH_IX_HI/Fig_6.17.svg" alt="आकृति 6.17" /><figcaption aria-hidden="true">आकृति 6.17</figcaption></figure>
6. यह दिया है कि ∠XYZ = 64° है और XY को बिंदु P तक बढ़ाया गया है। दी हुई सूचना से एक आकृति खींचिए। यदि किरण YQ, ∠ZYP को समद्विभाजित करती है, तो ∠XYQ और प्रतिवर्ती ∠QYP के मान ज्ञात कीजिए।

## प्रश्‍नावली 2.2

1. x और y के मान ज्ञात कीजिए और फिर दर्शाइए कि AB ∥ CD है। <figure><img style="width:50.0%" src="Assets/MATH_IX_HI/Fig_6.28.svg" alt="आकृति 6.28" /><figcaption aria-hidden="true">आकृति 6.28</figcaption></figure>
2. यदि AB ∥ CD, CD ∥ EF और y : z = 3 : 7 है, तो x का मान ज्ञात कीजिए। <figure><img style="width:40.0%" src="Assets/MATH_IX_HI/Fig_6.29.svg" alt="आकृति 6.29" /><figcaption aria-hidden="true">आकृति 6.29</figcaption></figure>
3. यदि AB ∥ CD, EF ⊥ CD और ∠GED = 126° है, तो ∠AGE, ∠GEF और ∠FGE ज्ञात कीजिए।<figure><img style="width:50.0%" src="Assets/MATH_IX_HI/Fig_6.30.svg" alt="आकृति 6.30" /><figcaption aria-hidden="true">आकृति 6.30</figcaption></figure>
4. यदि PQ ∥ ST, ∠PQR = 110° और ∠RST = 130° है, तो ∠QRS ज्ञात कीजिए। <figure><img style="width:50.0%" src="Assets/MATH_IX_HI/Fig_6.31.svg" alt="आकृति 6.31" /><figcaption aria-hidden="true">आकृति 6.31</figcaption></figure>
5. यदि AB ∥ CD, ∠APQ = 50° और ∠PRD = 127° है, तो x और y ज्ञात कीजिए। <figure><img style="width:50.0%" src="Assets/MATH_IX_HI/Fig_6.13.svg" alt="आकृति 6.32" /><figcaption aria-hidden="true">आकृति 6.32</figcaption></figure>
6. PQ और RS दो दर्पण हैं जो एक दूसरे के समांतर रखे गए हैं। एक आपतन किरण (incident ray) AB, दर्पण PQ से B पर टकराती है और परावर्तित किरण (reflected ray) पथ BC पर चलकर दर्पण RS से C पर टकराती है तथा पुनः CD के अनुदिश परावर्तित हो जाती है। सिद्ध कीजिए कि AB ∥ CD है। <figure ><img style="width:50.0%" src="Assets/MATH_IX_HI/Fig_6.33.svg" alt="आकृति 6.33" /><figcaption aria-hidden="true"> आकृति 6.33</figcaption></figure>

## प्रश्‍नावली 2.3

1. ∆ PQR की भुजाओं QP और RQ को क्रमशः बिंदुओं S और T तक बढ़ाया गया है। यदि ∠SPR = 135° है और ∠PQT = 110° है, तो ∠PRQ ज्ञात कीजिए। <figure><img style="width:40.0%" src="Assets/MATH_IX_HI/Fig_6.39.svg" alt="आकृति 6.39" /><figcaption aria-hidden="true">आकृति 6.39</figcaption></figure>
2. ∠X = 62° और ∠XYZ = 54° है। यदि YO और ZO क्रमशः ∆XYZ के ∠XYZ और ∠XZY के समद्विभाजक हैं, तो ∠OZY और ∠YOZ ज्ञात कीजिए। <figure><img style="width:40.0%" src="Assets/MATH_IX_HI/Fig_6.40.svg" alt="आकृति 6.40" /><figcaption aria-hidden="true">आकृति 6.40</figcaption></figure>
3. यदि AB ∥ DE, ∠BAC = 35° और ∠CDE = 53° है, तो ∠DCE ज्ञात कीजिए। <figure><img style="width:50.0%" src="Assets/MATH_IX_HI/Fig_6.41.svg" alt="आकृति 6.41" /><figcaption aria-hidden="true">आकृति 6.41</figcaption></figure>
4. यदि रेखाएँ PQ और RS बिंदु T पर इस प्रकार प्रतिच्छेद करती हैं कि ∠PRT = 40°, ∠RPT = 95° और ∠TSQ = 75° है, तो ∠SQT ज्ञात कीजिए। <figure><img style="width:50.0%" src="Assets/MATH_IX_HI/Fig_6.42.svg" alt="आकृति 6.42" /><figcaption aria-hidden="true">आकृति 6.42</figcaption></figure>
5. यदि PQ ⊥ PS, PQ ∥ SR, ∠SQR = 28° और ∠QRT = 65° है, तो x और y के मान ज्ञात कीजिए। <figure><img style="width:50.0%" src="Assets/MATH_IX_HI/Fig_6.43.svg" alt="आकृति 6.43" /><figcaption aria-hidden="true">आकृति 6.43</figcaption></figure>
6. ∆PQR की भुजा QR को बिंदु S तक बढ़ाया गया है। यदि ∠PQR और ∠PRS के समद्विभाजक बिंदु T पर मिलते हैं, तो सिद्ध कीजिए कि ∠QTR = $\frac{1}{2}$∠QPR है। <figure><img style="width:40.0%" src="Assets/MATH_IX_HI/Fig_6.44.svg" alt="आकृति 6.44" /><figcaption aria-hidden="true">आकृति 6.44</figcaption></figure>

# 3. त्रिभुज

## प्रश्‍नावली 3.1

1. चतुर्भुज ACBD में, AC = AD है और AB कोण A को समद्विभाजित करता है। दर्शाइए कि ∆ ABC ≅ ∆ ABD है। BC और BD के बारे में आप क्या कह सकते हैं? <figure><img style="width:40.0%" src="Assets/MATH_IX_HI/Fig_7.16.svg" alt="आकृति 7.16" /><figcaption aria-hidden="true">आकृति 7.16</figcaption></figure>
2. ABCD एक चतुर्भुज है, जिसमें AD = BC और ∠DAB = ∠CBA है। सिद्ध कीजिए कि <figure><img style="width:40.0%" src="Assets/MATH_IX_HI/Fig_7.17.svg" alt="आकृति 7.17" /><figcaption aria-hidden="true">आकृति 7.17</figcaption></figure>
   (a) ∆ ABD ≅ ∆ BAC
   (b) BD = AC
   (c) ∠ABD = ∠BAC
3. एक रेखाखंड AB पर AD और BC दो बराबर लंब रेखाखंड हैं। दर्शाइए कि CD, रेखाखंड AB को समद्विभाजित करता है। <figure><img style="width:40.0%" src="Assets/MATH_IX_HI/Fig_7.18.svg" alt="आकृति 7.18" /><figcaption aria-hidden="true">आकृति 7.18</figcaption></figure>
4. l और m दो समांतर रेखाएँ हैं जिन्हें समांतर रेखाओं p और q का एक अन्य युग्म प्रतिच्छेदित करता है। दर्शाइए कि ∆ ABC ≅ ∆ CDA है। <figure><img style="width:50.0%" src="Assets/MATH_IX_HI/Fig_7.19.svg" alt="आकृति 7.19" /><figcaption aria-hidden="true">आकृति 7.19</figcaption></figure>
5. रेखा l कोण A को समद्विभाजित करती है और B रेखा l पर स्थित कोई बिंदु है। BP और BQ कोण A की भुजाओं पर B से डाले गए लम्ब हैं। दर्शाइए कि
   (a) ∆ APB ≅ ∆ AQB
   (b) BP = BQ है, अर्थात् बिंदु B कोण की भुजाओं से समदूरस्थ है
   <figure><img style="width:50.0%" src="Assets/MATH_IX_HI/Fig_7.20.svg" alt="आकृति 7.20" /><figcaption aria-hidden="true">आकृति 7.20</figcaption></figure>
6. AC = AE, AB = AD और ∠BAD = ∠EAC है। दर्शाइए कि BC = DE है। <figure><img style="width:40.0%" src="Assets/MATH_IX_HI/Fig_7.21.svg" alt="आकृति 7.21" /><figcaption aria-hidden="true">आकृति 7.21</figcaption></figure>
7. AB एक रेखाखंड है और P इसका मध्य-बिंदु है। D और E रेखाखंड AB के एक ही ओर स्थित दो बिंदु इस प्रकार हैं कि ∠BAD = ∠ABE और ∠EPA = ∠DPB है। दर्शाइए कि <figure><img style="width:50.0%" src="Assets/MATH_IX_HI/Fig_7.22.svg" alt="आकृति 7.22" /><figcaption aria-hidden="true">आकृति 7.22</figcaption></figure>
   (a) ∆ DAP ≅ ∆ EBP
   (b) AD = BE
8. एक समकोण त्रिभुज ABC में, जिसमें कोण C समकोण है, M कर्ण AB का मध्य-बिंदु है। C को M से मिलाकर D तक इस प्रकार बढ़ाया गया है कि DM = CM है। बिंदु D को बिंदु B से मिला दिया जाता है। दर्शाइए कि <figure><img style="width:40.0%" src="Assets/MATH_IX_HI/Fig_7.23.svg" alt="आकृति 7.23" /><figcaption aria-hidden="true">आकृति 7.23</figcaption></figure>
   (a) ∆ AMC ≅ ∆ BMD
   (b) ∠DBC एक समकोण है
   (c) ∆DBC ≅ ∆ACB
   (d) CM = AB

## प्रश्‍नावली 3.2

1. एक समद्विबाहु त्रिभुज ABC में जिसमें AB = AC है, ∠B और ∠C के समद्विभाजक परस्पर बिंदु O पर प्रतिच्छेद करते हैं। A और O को जोड़िए। दर्शाइए कि
   (a) OB = OC
   (b) AO कोण A को समद्विभाजित करता है
2. ∆ABC में AD भुजा BC का लम्ब समद्विभाजक है। दर्शाइए कि ∆ ABC एक समद्विबाहु त्रिभुज है, जिसमें AB = AC है। <figure><img style="width:40.0%" src="Assets/MATH_IX_HI/Fig_7.30.svg" alt="आकृति 7.30" /><figcaption aria-hidden="true">आकृति 7.30</figcaption></figure>
3. ABC एक समद्विबाहु त्रिभुज है, जिसमें बराबर भुजाओं AC और AB पर क्रमश: शीर्षलम्ब BE और CF खींचे गए हैं। दर्शाइए कि ये शीर्षलम्ब बराबर हैं। <figure><img style="width:50.0%" src="Assets/MATH_IX_HI/Fig_7.31.svg" alt="आकृति 7.31" /><figcaption aria-hidden="true">आकृति 7.31</figcaption></figure>
4. ABC एक त्रिभुज है जिसमें AC और AB पर खींचे गए शीर्षलम्ब BE और CF बराबर हैं। दर्शाइए कि <figure><img style="width:40.0%" src="Assets/MATH_IX_HI/Fig_7.32.svg" alt="आकृति 7.32" /><figcaption aria-hidden="true">आकृति 7.32</figcaption></figure>
   (a) ∆ ABE ≅ ∆ ACF
   (b) AB = AC, अर्थात् ∆ABC एक समद्विबाहु त्रिभुज है।
5. ABC और DBC समान आधार BC पर स्थित दो समद्विबाहु त्रिभुज हैं। दर्शाइए कि ∠ABD = ∠ACD है। <figure><img style="width:40.0%" src="Assets/MATH_IX_HI/Fig_7.33.svg" alt="आकृति 7.33" /><figcaption aria-hidden="true">आकृति 7.33</figcaption></figure>
6. ABC एक समद्विबाहु त्रिभुज है, जिसमें AB = AC है। भुजा BA बिंदु D तक इस प्रकार बढ़ाई गई है कि AD = AB है। दर्शाइए कि ∠BCD एक समकोण है। <figure><img style="width:30.0%" src="Assets/MATH_IX_HI/Fig_7.34.svg" alt="आकृति 7.34" /><figcaption aria-hidden="true">आकृति 7.34</figcaption></figure>
7. ABC एक समकोण त्रिभुज है, जिसमें ∠A = 90° और AB = AC है। ∠B और ∠C ज्ञात कीजिए।
8. दर्शाइए कि किसी समबाहु त्रिभुज का प्रत्येक कोण 60° होता है।

## प्रश्‍नावली 3.3

1. ∆ ABC और ∆ DBC एक ही आधार BC पर बने दो समद्विबाहु त्रिभुज इस प्रकार हैं कि A और D भुजा BC के एक ही ओर स्थित हैं। यदि AD बढ़ाने पर BC को P पर प्रतिच्छेद करे, तो दर्शाइए कि <figure><img style="width:40.0%" src="Assets/MATH_IX_HI/Fig_7.39.svg" alt="आकृति 7.39" /><figcaption aria-hidden="true">आकृति 7.39</figcaption></figure>
   (a) ∆ ABD ≅ ∆ ACD
   (b) ∆ ABP ≅ ∆ ACP
   (c) AP कोण A और कोण D दोनों को समद्विभाजित करता है।
   (d) AP रेखाखंड BC का लम्ब समद्विभाजक है।
2. AD एक समद्विबाहु त्रिभुज ABC का एक शीर्षलम्ब है, जिसमें AB = AC है। दर्शाइए कि
   (a) AD रेखाखंड BC को समद्विभाजित करता है।
   (b) AD कोण A को समद्विभाजित करता हैै।
3. एक त्रिभुज ABC की दो भुजाएँ AB और BC तथा माध्यिका AM क्रमश: एक दूसरे त्रिभुज की भुजाओं PQ और QR तथा माध्यिका PN के बराबर हैं। दर्शाइए कि <figure><img style="width:70.0%" src="Assets/MATH_IX_HI/Fig_7.40.svg" alt="आकृति 7.40" /><figcaption aria-hidden="true">आकृति 7.40</figcaption></figure>
   (a) ∆ ABM ≅ ∆ PQN
   (b) ∆ ABC ≅ ∆ PQR
4. BE और CF एक त्रिभुज ABC के दो बराबर शीर्षलम्ब हैं। RHS सर्वांगसमता नियम का प्रयोग करके सिद्ध कीजिए कि ∆ ABC एक समद्विबाहु त्रिभुज है।
5. ABC एक समद्विबाहु त्रिभुज है जिसमें AB = AC है। AP ⊥ BC खींच कर दर्शाइए कि ∠B = ∠C है।

## प्रश्‍नावली 3.4

1. दर्शाइए कि समकोण त्रिभुज में कर्ण सबसे लंबी भुजा होती है।
2. ∆ ABC की भुजाओं AB और AC को क्रमश: बिंदुओं P और Q तक बढ़ाया गया है। साथ ही, ∠PBC < ∠QCB है। दर्शाइए कि AC > AB है। <figure><img style="width:40.0%" src="Assets/MATH_IX_HI/Fig_7.48.svg" alt="आकृति 7.48" /><figcaption aria-hidden="true">आकृति 7.48</figcaption></figure>
3. ∠B < ∠A और ∠C < ∠D है। दर्शाइए कि AD < BC है। <figure><img style="width:40.0%" src="Assets/MATH_IX_HI/Fig_7.49.svg" alt="आकृति 7.49" /><figcaption aria-hidden="true">आकृति 7.49</figcaption></figure>
4. AB और CD क्रमश: एक चतुर्भुज ABCD की सबसे छोटी और सबसे बड़ी भुजाएँ हैं। दर्शाइए कि ∠A > ∠C और ∠B > ∠D है। <figure><img style="width:35.0%" src="Assets/MATH_IX_HI/Fig_7.50.svg" alt="आकृति 7.50" /><figcaption aria-hidden="true">आकृति 7.50</figcaption></figure>
5. PR > PQ है और PS कोण QPR को समद्विभाजित करता है। सिद्ध कीजिए कि ∠PSR > ∠PSQ है। <figure><img style="width:50.0%" src="Assets/MATH_IX_HI/Fig_7.51.svg" alt="आकृति 7.51" /><figcaption aria-hidden="true">आकृति 7.51</figcaption></figure>
6. दर्शाइए कि एक रेखा पर एक दिए हुए बिंदु से, जो उस रेखा पर स्थित नहीं है, जितने रेखाखंड खींचे जा सकते हैं उनमें लम्ब रेखाखंड सबसे छोटा होता है।

# 4. चतुर्भुज

## प्रश्‍नावली 4.1

1. एक चतुर्भुज के कोण 3 : 5 : 9 : 13 के अनुपात में हैं। इस चतुर्भुज के सभी कोण ज्ञात कीजिए।
2. यदि एक समांतर चतुर्भुज के विकर्ण बराबर हों, तो दर्शाइए कि वह एक आयत है।
3. दर्शाइए कि यदि एक चतुर्भुज के विकर्ण परस्पर समकोण पर समद्विभाजित करें, तो वह एक समचतुर्भुज होता है।
4. दर्शाइए कि एक वर्ग के विकर्ण बराबर होते हैं और परस्पर समकोण पर समद्विभाजित करते हैं।
5. दर्शाइए कि यदि एक चतुर्भुज के विकर्ण बराबर हों और परस्पर समद्विभाजित करें, तो वह एक वर्ग होता है।
6. समांतर चतुर्भुज ABCD का विकर्ण AC कोण A को समद्विभाजित करता है। दर्शाइए कि <figure><img style="width:40.0%" src="Assets/MATH_IX_HI/Fig_8.19.svg" alt="आकृति 8.19" /><figcaption aria-hidden="true">आकृति 8.19</figcaption></figure>
   (a) यह ∠C को भी समद्विभाजित करता है।
   (b) ABCD एक समचतुर्भुज है।
7. ABCD एक समचतुर्भुज है। दर्शाइए कि विकर्ण AC कोणों A और C दोनों को समद्विभाजित करता है तथा विकर्ण BD कोणों B और D दोनों को समद्विभाजित करता है।
8. ABCD एक आयत है जिसमें विकर्ण AC दोनों कोणों A और C को समद्विभाजित करता है। दर्शाइए कि
   (a) ABCD एक वर्ग है
   (b) विकर्ण BD दोनों कोणं B और D को समद्विभाजित करता है
9. समांतर चतुर्भुज ABCD के विकर्ण BD पर दो बिंदु P और Q इस प्रकार स्थित हैं कि DP = BQ है। दर्शाइए कि <figure><img style="width:40.0%" src="Assets/MATH_IX_HI/Fig_8.20.svg" alt="आकृति 8.20" /><figcaption aria-hidden="true">आकृति 8.20</figcaption></figure>
   (a) ∆ APD ≅ ∆ CQB
   (b) AP = CQ
   (c) ∆ AQB ≅ ∆ CPD
   (d) AQ = CP
   (e) APCQ एक समांतर चतुर्भुज है।
10. ABCD एक समांतर चतुर्भज है तथा AP और CQ शीर्षों A और C से विकर्ण BD पर क्रमश: लम्ब हैं। दर्शाइए कि <figure><img style="width:50.0%" src="Assets/MATH_IX_HI/Fig_8.21.svg" alt="आकृति 8.21" /><figcaption aria-hidden="true">आकृति 8.21</figcaption></figure>
    (a) ∆ APB ≅ ∆ CQD
    (b) AP = CQ
11. ∆ ABC और ∆ DEF में, AB = DE, AB ∥ DE, BC = EF और BC ∥ EF है। शीर्षों A, B और C को क्रमश: शीर्षों D, E और F से जोड़ा जाता है। दर्शाइए कि <figure><img style="width:50.0%" src="Assets/MATH_IX_HI/Fig_8.22.svg" alt="आकृति 8.22" /><figcaption aria-hidden="true">आकृति 8.22</figcaption></figure>
    (a) चतुर्भुज ABED एक समांतर चतुर्भुज है।
    (b) चतुर्भुज BEFC एक समांतर चतुर्भुज है।
    (c) AD ∥ CF और AD = CF है।
    (d) चतुर्भुज ACFD एक समांतर चतुर्भुज है।
    (e) AC = DF है।
    (f) ∆ ABC ≅ ∆ DEF है।
12. ABCD एक समलंब है, जिसमें AB ∥ DC और AD = BC है। दर्शाइए कि <figure><img style="width:50.0%" src="Assets/MATH_IX_HI/Fig_8.23.svg" alt="आकृति 8.23" /><figcaption aria-hidden="true">आकृति 8.23</figcaption></figure>
    (a) ∠A = ∠B
    (b) ∠C = ∠D
    (c) ∆ ABC ≅ ∆ BAD
    (d) विकर्ण AC = विकर्ण BD है।<br>

## प्रश्‍नावली 4.2

1. ABCD एक चतुर्भुज है जिसमें P, Q, R और S क्रमश: भुजाओं AB, BC, CD और DA के मध्य-बिंदु हैं। AC उसका एक विकर्ण है। दर्शाइए कि <figure><img style="width:40.0%" src="Assets/MATH_IX_HI/Fig_8.29.svg" alt="आकृति 8.29" /><figcaption aria-hidden="true">आकृति 8.29</figcaption></figure>
   (a) SR ∥ AC और SR = $\frac{1}{2}$AC है।
   (b) PQ = SR है।
   (c) PQRS एक समांतर चतुर्भुज है।
2. ABCD एक समचतुर्भुज है और P, Q, R और S क्रमश: भुजाओं AB, BC, CD और DA के मध्य-बिंदु है। दर्शाइए कि चतुर्भुज PQRS एक आयत है।
3. ABCD एक आयत है, जिसमें P, Q, R और S क्रमश: भुजाओं AB, BC, CD और DA के मध्य-बिंदु हैं। दर्शाइए कि चतुर्भुज PQRS एक समचतुर्भुज है।
4. ABCD एक समलंब है, जिसमें AB ∥ DC है। साथ ही, BD एक विकर्ण है और E भुजा AD का मध्य-बिंदु है। E से होकर एक रेखा AB के समांतर खींची गई है, जो BC को F पर प्रतिच्छेद करती है। दर्शाइए कि F भुजा BC का मध्य-बिंदु है। <figure><img style="width:40.0%" src="Assets/MATH_IX_HI/Fig_8.30.svg" alt="आकृति 8.30" /><figcaption aria-hidden="true">आकृति 8.30</figcaption></figure>
5. एक समांतर चतुर्भुज ABCD में E और F क्रमश: भुजाओं AB और CD के मध्य-बिंदु हैं। दर्शाइए कि रेखाखंड AF और EC विकर्ण BD को समत्रिभाजित करते हैं। <figure><img style="width:40.0%" src="Assets/MATH_IX_HI/Fig_8.31.svg" alt="आकृति 8.31" /><figcaption aria-hidden="true">आकृति 8.31</figcaption></figure>
6. दर्शाइए कि किसी चतुर्भुज की सम्मुख भुजाओं के मध्य-बिंदुओं को मिलाने वाले रेखाखंड परस्पर समद्विभाजित करते हैं।
7. ABC एक त्रिभुज है जिसका कोण C समकोण है। कर्ण AB के मध्य-बिंदु M से होकर BC के समांतर खींची गई रेखा AC को D पर प्रतिच्छेद करती है। दर्शाइए कि
   (a) D भुजा AC का मध्य-बिंदु है।
   (b) MD ⊥ AC है।
   (c) CM = MA = AB है।

# 5. समांतर चतुर्भुजों और त्रिभुजों के क्षेत्रफल

## प्रश्‍नावली 5.1

1. निम्नलिखित आकृतियों में से कौन-सी आकृतियाँ एक ही आधार और एक ही समांतर रेखाओं के बीच स्थित हैं? ऐसी स्थिति में, उभयनिष्ठ आधार और दोनों समांतर रेखाएँ लिखिए।
   (a) ![(i)](Assets/MATH_IX_HI/Fig_9.8_1.svg)
   (b) ![(ii)](Assets/MATH_IX_HI/Fig_9.8_2.svg)
   (c) ![(iii)](Assets/MATH_IX_HI/Fig_9.8_3.svg)
   (d) ![(iv)](Assets/MATH_IX_HI/Fig_9.8_4.svg)
   (e) ![(v)](Assets/MATH_IX_HI/Fig_9.8_5.svg)
   (f) ![(vi)](Assets/MATH_IX_HI/Fig_9.8_6.svg)

## प्रश्‍नावली 5.2

1. ABCD एक समांतर चतुर्भुज है, AE DC और CF AD है। यदि AB = 16 cm, AE = 8 cm और CF = 10 cm है, तो AD ज्ञात कीजिए। <figure><img style="width:40.0%" src="Assets/MATH_IX_HI/Fig_9.15.svg" alt="आकृति 9.15" /><figcaption aria-hidden="true">आकृति 9.15</figcaption></figure>
2. यदि E,F,G और H क्रमश: समांतर चतुर्भुज ABCD की भुजाओं के मध्य-बिन्दु हैं, तो दर्शाइए कि ar(EFGH) = $\frac{1}{2}$ar(ABCD) है।
3. P और Q क्रमश: समांतर चतुर्भुज ABCD की भुजाओं DC और AD पर स्थित बिन्दु हैं। दर्शाइए कि ar(APB) = ar(BQC) है।
4. P समांतर चतुर्भुज ABCD के अभ्यंतर में स्थित कोई बिन्दु है। दर्शाइए कि <figure><img style="width:40.0%" src="Assets/MATH_IX_HI/Fig_9.16.svg" alt="आकृति 9.16" /><figcaption aria-hidden="true">आकृति 9.16</figcaption></figure>
   (a) ar(APB) + ar(PCD) = $\frac{1}{2}$ar(ABCD)
   (b) ar(APD) + ar(PBC) = ar(APB) + ar(PCD)<br>
5. PQRS और ABRS समांतर चतुर्भुज हैं तथा X भुजा BR पर स्थित कोई बिन्दु है। दर्शाइए कि <figure><img style="width:50.0%" src="Assets/MATH_IX_HI/Fig_9.17.svg" alt="आकृति 9.17" /><figcaption aria-hidden="true">आकृति 9.17</figcaption></figure>
   (a) ar(PQRS) = ar(ABRS)
   (b) ar(AXS) = $\frac{1}{2}$ar(PQRS)
6. एक किसान के पास समांतर चतुर्भुज PQRS के रूप का एक खेत था। उसने RS पर स्थित कोई बिन्दु A लिया और उसे P और Q से मिला दिया। खेत कितने भागों में विभाजित हो गया है? इन भागों के आकार क्या हैं? वह किसान खेत में गेहूँ और दालें बराबर-बराबर भागों में अलग-अलग बोना चाहती है। वह ऐसा कैसे करे?

## प्रश्‍नावली 5.3

1. ABC की एक माध्यिका AD पर स्थित E कोई बिन्दु है। दर्शाइए कि ar(ABE) = ar(ACE) है। <figure><img style="width:40.0%" src="Assets/MATH_IX_HI/Fig_9.23.svg" alt="आकृति 9.23" /><figcaption aria-hidden="true">आकृति 9.23</figcaption></figure>
2. ∆ ABC में, E माध्यिका AD का मध्य-बिंदु है। दर्शाइए कि ar(BED) = $\frac{1}{4}$ar(ABC) है।
3. दर्शाइए कि समांतर चतुर्भुज के दोनों विकर्ण उसे बराबर क्षेत्रफलोें वाले चार त्रिभुजों में बाँटते हैं।
4. ABC और ABD एक ही आधार AB पर बने दो त्रिभुज हैं। यदि रेखाखंड CD रेखाखंड AB से बिन्दु O पर समद्विभाजित होता है, तो दर्शाइए कि ar (ABC) = ar (ABD) है। <figure><img style="width:40.0%" src="Assets/MATH_IX_HI/Fig_9.24.svg" alt="आकृति 9.24" /><figcaption aria-hidden="true">आकृति 9.24</figcaption></figure>
5. D, E और F क्रमश: त्रिभुज ABC की भुजाओं BC, CA और AB के मध्य-बिन्दु हैं। दर्शाइए कि
   (i) BDEF एक समांतर चतुर्भुज है
   (ii) ar(DEF) = $\frac{1}{4}$ar(ABC)
   (iii) ar(BDEF) = $\frac{1}{2}$ar(ABC)
6. चतुर्भुज ABCD के विकर्ण AC और BD परस्पर बिन्दु O पर इस प्रकार प्रतिच्छेद करते हैं कि OB = OD है। यदि AB = CD है, तो दर्शाइए कि <figure><img style="width:35.0%" src="Assets/MATH_IX_HI/Fig_9.25.svg" alt="आकृति 9.25" /> <figcaption aria-hidden="true">आकृति 9.25</figcaption></figure>
   (i) ar(DOC) = ar(AOB)
   (ii) ar(DCB) = ar(ACB)
   (iii) DA ∥ CB या ABCD एक समांतर चतुर्भुज है। <br>
   [**संकेत** : D और B से AC पर लम्ब खींचिए।]
7. बिन्दु D और E क्रमश: ABC की भुजाओं AB और AC पर इस प्रकार स्थित हैं कि ar (DBC) = ar (EBC) है। दर्शाइए कि DE ∥ BC है।
8. XY त्रिभुज ABC की भुजा BC के समांतर एक रेखा है। यदि BE ∥ AC और CF ∥ AB रेखा XY से क्रमश: E और F पर मिलती हैं, तो दर्शाइए कि: ar(ABE) = ar(ACF)
9. समांतर चतुर्भुज ABCD की एक भुजा AB को एक बिन्दु P तक बढ़ाया गया है। A से होकर CP के समांतर खींची गई रेखा बढ़ाई गई CB को Q पर मिलती है और फिर समांतर चतुर्भुज PBQR को पूरा किया गया है। दर्शाइए कि ar(ABCD) = ar(PBQR) है। <figure><img style="width:40.0%" src="Assets/MATH_IX_HI/Fig_9.26.svg" alt="आकृति 9.26" /><figcaption aria-hidden="true">आकृति 9.26</figcaption></figure>
10. एक समलंब ABCD, जिसमें AB ∥ DC है, के विकर्ण AC और BD परस्पर O पर प्रतिच्छेद करते हैं। दर्शाइए कि ar(AOD) = ar(BOC) है।
11. ABCDE एक पंचभुज है। B से होकर AC के समांतर खींची गई रेखा बढ़ाई गई DC को F पर मिलती है। दर्शाइए कि <figure><img style="width:40.0%" src="Assets/MATH_IX_HI/Fig_9.27.svg" alt="आकृति 9.27" /><figcaption aria-hidden="true">आकृति 9.27</figcaption></figure>
    (a) ar(ACB) = ar(ACF)
    (b) ar(AEDF) = ar(ABCDE)
12. गाँव के एक निवासी इतवारी के पास एक चतुर्भुजाकार भूखंड था। उस गाँव की ग्राम पंचायत ने उसके भूखंड के एक कोने से उसका कुछ भाग लेने का निर्णय लिया ताकि वहाँ एक स्वास्थ्य केन्द्र का निर्माण कराया जा सके। इतवारी इस प्रस्ताव को इस प्रतिबन्ध के साथ स्वीकार कर लेता है कि उसे इस भाग के बदले उसी भूखंड के संलग्न एक भाग ऐसा दे दिया जाए कि उसका भूखंड त्रिभुजाकार हो जाए। स्पष्ट कीजिए कि इस प्रस्ताव को किस प्रकार कार्यान्वित किया जा सकता है।
13. ABCD एक समलंब है, जिसमें AB ∥ DC है। AC के समांतर एक रेखा AB को X पर और BC को Y पर प्रतिच्छेद करती है। सिद्ध कीजिए कि ar(ADX) = ar(ACY) है।
14. AP ∥ BQ ∥ CR है। सिद्ध कीजिए कि ar (AQC) = ar (PBR) है। <figure><img style="width:40.0%" src="Assets/MATH_IX_HI/Fig_9.28.svg" alt="आकृति 9.28" /><figcaption aria-hidden="true">आकृति 9.28</figcaption></figure>
15. चतुर्भुज ABCD के विकर्ण AC और BD परस्पर बिन्दु O पर इस प्रकार प्रतिच्छेद करते हैं कि ar(AOD) = ar(BOC) है। सिद्ध कीजिए कि ABCD एक समलंब है।
16. ar(DRC) = ar(DPC) है और ar(BDP) = ar(ARC) है। दर्शाइए कि दोनों चतुर्भुज ABCD और DCPR समलंब हैं। <figure><img style="width:40.0%" src="Assets/MATH_IX_HI/Fig_9.29.svg" alt="आकृति 9.29" /><figcaption aria-hidden="true">आकृति 9.29</figcaption></figure>

# अध्याय 6 वृत्त

## प्रश्‍नावली 6.1

1. खाली स्थान भरिए :
   (a) वृत्त का केन्द्र वृत्त के में स्थित है (बहिर्भाग/अभ्यंतर)।
   (b) एक बिन्दु, जिसकी वृत्त के केन्द्र से दूरी त्रिज्या से अधिक हो, वृत्त के में स्थित होता है (बहिर्भाग/अभ्यंतर)।
   (c) वृत्त की सबसे बड़ी जीवा वृत्त का होता है।
   (d) एक चाप होता है, जब इसके सिरे एक व्यास के सिरे हों।
   (e) वृत्तखंड एक चाप तथा के बीच का भाग होता है।
   (f) एक वृत्त, जिस तल पर स्थित है, उसे भागों में विभाजित करता है।
2. लिखिए, सत्य या असत्य। अपने उत्तर के कारण दीजिए।
   (a) केन्द्र को वृत्त पर किसी बिन्दु से मिलाने वाला रेखाखंड वृत्त की त्रिज्या होती है।
   (b) एक वृत्त में समान लंबाई की परिमित जीवाएँ होती हैं।
   (c) यदि एक वृत्त को तीन बराबर चापों में बाँट दिया जाए, तो प्रत्येक भाग दीर्घ चाप होता है।
   (d) वृत्त की एक जीवा, जिसकी लम्बाई त्रिज्या से दो गुनी हो, वृत्त का व्यास है।
   (e) त्रिज्यखंड, जीवा एवं संगत चाप के बीच का क्षेत्र होता है।
   (f) वृत्त एक समतल आकृति है।

## प्रश्‍नावली 6.2

1. याद कीजिए कि दो वृत्त सर्वांगसम होते हैं, यदि उनकी त्रिज्याएँ बराबर हों। सिद्ध कीजिए कि सर्वांगसम वृत्तों की बराबर जीवाएँ उनके केन्द्रों पर बराबर कोण अंतरित करती हैं।
2. सिद्ध कीजिए कि यदि सर्वांगसम वृत्तों की जीवाएँ उनके केन्द्रों पर बराबर कोण अंतरित करें, तो जीवाएँ बराबर होती हैं।

## प्रश्‍नावली 6.3

1. वृत्तों के कई जोड़े (युग्म) खींचिए। प्रत्येक जोड़े में कितने बिन्दु उभयनिष्ठ हैं? उभयनिष्ठ बिन्दुओं की अधिकतम संख्या क्या है?
2. मान लीजिए आपको एक वृत्त दिया है। एक रचना इसके केन्द्र को ज्ञात करने के लिए दीजिए।
3. यदि दो वृत्त परस्पर दो बिन्दुओं पर प्रतिच्छेद करें, तो सिद्ध कीजिए कि उनके केन्द्र उभयनिष्ठ जीवा के लम्ब समद्विभाजक पर स्थित हैं।

## प्रश्‍नावली 6.4

1. 5 cm तथा 3 cm त्रिज्या वाले दो वृत्त दो बिन्दुओं पर प्रतिच्छेद करते हैं तथा उनके केन्द्रों के बीच की दूरी 4 cm है। उभयनिष्ठ जीवा की लम्बाई ज्ञात कीजिए।
2. यदि एक वृत्त की दो समान जीवाएँ वृत्त के अन्दर प्रतिच्छेद करें, तो सिद्ध कीजिए कि एक जीवा के खंड दूसरी जीवा के संगत खंडों के बराबर हैं।
3. यदि एक वृत्त की दो समान जीवाएँ वृत्त के अन्दर प्रतिच्छेद करें, तो सिद्ध कीजिए कि प्रतिच्छेद बिन्दु को केन्द्र से मिलाने वाली रेखा जीवाओं से बराबर कोण बनाती है।
4. यदि एक रेखा दो संकेन्द्री वृत्तों (एक ही केन्द्र वाले वृत्त) को, जिनका केन्द्र O है, A, B, C और D पर प्रतिच्छेद करे, तो सिद्ध कीजिए AB = CD है।<figure><img style="width:40.0%" src="Assets/MATH_IX_HI/Fig_10.25.svg" alt="आकृति 10.25" /><figcaption aria-hidden="true">आकृति 10.25</figcaption></figure>
5. एक पार्क में बने 5 m त्रिज्या वाले वृत्त पर खड़ी तीन लड़कियाँ रेशमा, सलमा एवं मनदीप खेल रही हैं। रेशमा एक गेंद को सलमा के पास, सलमा मनदीप के पास तथा मनदीप रेशमा के पास फेंकती है। यदि रेशमा तथा सलमा के बीच और सलमा तथा मनदीप के बीच की प्रत्येक दूरी 6 m हो, तो रेशमा और मनदीप के बीच की दूरी क्या है?
6. 20 m त्रिज्या का एक गोल पार्क (वृत्ताकार) एक कालोनी में स्थित है। तीन लड़के अंकुर, सैय्यद तथा डेविड इसकी परिसीमा पर बराबर दूरी पर बैठे हैं और प्रत्येक के हाथ में एक खिलौना टेलीफोन आपस में बात करने के लिए है। प्रत्येक फोन की डोरी की लम्बाई ज्ञात कीजिए।

## प्रश्‍नावली 6.5

1.  केन्द्र O वाले एक वृत्त पर तीन बिन्दु A,B और C इस प्रकार हैं कि ∠BOC = 30° तथा ∠AOB = 60° है। यदि चाप ABC के अतिरिक्त वृत्त पर D एक बिन्दु है, तो ∠ADC ज्ञात कीजिए। <figure><img style="width:40.0%" src="Assets/MATH_IX_HI/Fig_10.36.svg" alt="आकृति 10.36" /><figcaption aria-hidden="true">आकृति 10.36</figcaption></figure>
2.  किसी वृत्त की एक जीवा वृत्त की त्रिज्या के बराबर है। जीवा द्वारा लघु चाप के किसी बिन्दु पर अंतरित कोण ज्ञात कीजिए तथा दीर्घ चाप के किसी बिन्दु पर भी अंतरित कोण ज्ञात कीजिए।
3.  ∠PQR = 100° है, जहाँ P, Q तथा R, केन्द्र O वाले एक वृत्त पर स्थित बिन्दु हैं। ∠OPR ज्ञात कीजिए। <figure><img style="width:40.0%" src="Assets/MATH_IX_HI/Fig_10.37.svg" alt="आकृति 10.37" /><figcaption aria-hidden="true">आकृति 10.37</figcaption></figure>
4.  ∠ABC = 69° और ∠ACB = 31° हो, तो ∠BDC ज्ञात कीजिए। <figure><img style="width:40.0%" src="Assets/MATH_IX_HI/Fig_10.38.svg" alt="आकृति 10.38" /><figcaption aria-hidden="true">आकृति 10.38</figcaption></figure>
5.  एक वृत्त पर A, B, C और D चार बिन्दु हैं। AC और BD एक बिन्दु E पर इस प्रकार प्रतिच्छेद करते हैं कि ∠BEC = 130° तथा ∠ECD = 20° है। ∠BAC ज्ञात कीजिए। <figure><img style="width:40.0%" src="Assets/MATH_IX_HI/Fig_10.39.svg" alt="आकृति 10.39" /><figcaption aria-hidden="true">आकृति 10.39</figcaption></figure>
6.  ABCD एक चक्रीय चतुर्भुज है जिसके विकर्ण एक बिन्दु E पर प्रतिच्छेद करते हैं। यदि ∠DBC = 70° और ∠BAC = 30° हो, तो ∠BCD ज्ञात कीजिए। पुनः यदि AB = BC हो, तो ∠ECD ज्ञात कीजिए।
7.  यदि एक चक्रीय चतुर्भुज के विकर्ण उसके शीर्षों से जाने वाले वृत्त के व्यास हों, तो सिद्ध कीजिए कि वह एक आयत है।
8.  यदि एक समलंब की असमांतर भुजाएँ बराबर हों, तो सिद्ध कीजिए कि वह चक्रीय है।
9.  दो वृत्त दो बिन्दुओं B और C पर प्रतिच्छेद करते हैं। B से जाने वाले दो रेखाखंड ABD और PBQ वृत्तों को A, D और P, Q पर क्रमशः प्रतिच्छेद करते हुए खींचे गए हैं। सिद्ध कीजिए कि ∠ACP = ∠QCD है। <figure><img style="width:40.0%" src="Assets/MATH_IX_HI/Fig_10.40.svg" alt="आकृति 10.40" /><figcaption aria-hidden="true">आकृति 10.40</figcaption></figure>
10. यदि किसी त्रिभुज की दो भुजाओं को व्यास मानकर वृत्त खींचे जाएँ, तो सिद्ध कीजिए कि इन वृत्तों का प्रतिच्छेद बिन्दु तीसरी भुजा पर स्थित है।
11. उभयनिष्ठ कर्ण AC वाले दो समकोण त्रिभुज ABC और ADC हैं। सिद्ध कीजिए कि ∠CAD = ∠CBD है।
12. सिद्ध कीजिए कि चक्रीय समांतर चतुर्भुज आयत होता है।

# 7. रचनाएँ

## प्रश्‍नावली 7.1

1. एक दी हुई किरण के प्रारंभिक बिन्दु पर 900 के कोण की रचना कीजिए और कारण सहित रचना की पुष्टि कीजिए।
2. एक दी हुई किरण के प्रारंभिक बिन्दु पर 450 के कोण की रचना कीजिए और कारण सहित रचना की पुष्टि कीजिए।
3. निम्न मापों के कोणों की रचना कीजिए :
   (a) 30°
   (b) 22$\frac{1}{2}^{o}$
   (c) 15°
4. निम्न कोणों की रचना कीजिए और चाँदे द्वारा मापकर पुष्टि कीजिए :
   (a) 75°
   (b) 105°
   (c) 135°
5. एक समबाहु त्रिभुज की रचना कीजिए, जब इसकी भुजा दी हो तथा कारण सहित रचना कीजिए।

## प्रश्‍नावली 7.2

1. एक त्रिभुज ABC की रचना कीजिए, जिसमें BC = 7 cm, ∠B = 75° और AB + AC = 13 cm हो।
2. एक त्रिभुज ABC की रचना कीजिए, जिसमें BC = 8 cm, ∠B = 45° और AB – AC = 3.5 cm हो।
3. एक त्रिभुज PQR की रचना कीजिए, जिसमें QR = 6 cm, ∠Q = 60° और PR – PQ = 2 cm हो।
4. एक त्रिभुज XYZ की रचना कीजिए, जिसमें ∠Y = 30°, ∠Z = 90° और XY + YZ + ZX = 11 cm हो।
5. एक समकोण त्रिभुज की रचना कीजिए, जिसका आधार 12 cm और कर्ण तथा अन्य भुजा का योग 18 cm है।

# 8. पृष्ठीय क्षेत्रफल और आयतन

## प्रश्‍नावली 8.1

1. 1.5 m लंबा, 1.25 m चौड़ा और 65 cm गहरा प्लास्टिक का एक डिब्बा बनाया जाना है। इसे ऊपर से खुला रखना है। प्लास्टिक शीट की मोटाई को नगण्य मानते हुए, निर्धारित कीजिएः
   (a) डिब्बा बनाने के लिए आवश्यक प्लास्टिक शीट का क्षेत्रफल।
   (b) इस शीट का मूल्य, यदि 1 m^2^ शीट का मूल्य ₹ 20 है।
2. एक कमरे की लंबाई, चौड़ाई और ऊँचाई क्रमशः 5 m, 4 m और 3 m हैं। ₹ 7.50 प्रति m^2^ की दर से इस कमरे की दीवारों और छत पर सफेदी कराने का व्यय ज्ञात कीजिए।
3. किसी आयताकार हॉल के फर्श का परिमाप 250 m है। यदि ₹ 10 प्रति m^2^ की दर से चारों दीवारों पर पेंट कराने की लागत ₹ 15000 है, तो इस हॉल की ऊँचाई ज्ञात कीजिए।
4. किसी डिब्बे में भरा हुआ पेंट 9.375 m^2^ के क्षेत्रफल पर पेंट करने के लिए पर्याप्त है। इस डिब्बे के पेंट से 22.5 cm × 10 cm × 7.5 cm विमाओं वाली कितनी ईंट पेंट की जा सकती हैं?
5. एक घनाकार डिब्बे का एक किनारा 10 cm लंबाई का है तथा एक अन्य घनाभाकार डिब्बे की लम्बाई, चौड़ाई और ऊँचाई क्रमशः 12.5 cm, 10 cm और 8 cm हैं।
   (a) किस डिब्बे का पार्श्व पृष्ठीय क्षेत्रफल अधिक है और कितना अधिक है?
   (b) किस डिब्बे का कुल पृष्ठीय क्षेत्रफल कम है और कितना कम है?
6. एक छोटा पौधा घर (green house) सम्पूर्ण रूप से शीशे की पट्टियों से (आधार भी सम्मिलित है) घर के अंदर ही बनाया गया है और शीशे की पट्टियों को टेप द्वारा चिपका कर रोका गया है। यह पौधा घर 30 cm लंबा, 25 cm चौड़ा और 25 cm ऊँचा है।
   (a) इसमें प्रयुक्त शीशे की पट्टियों का क्षेत्रफल क्या है?
   (b) सभी 12 किनारों के लिए कितने टेप की आवश्यकता है?
7. शांति स्वीट स्टाल अपनी मिठाइयों को पैक करने के लिए गत्ते के डिब्बे बनाने का ऑर्डर दे रहा था। दो मापों के डिब्बों की आवश्यकता थी। बड़े डिब्बों की माप 25 cm × 20 cm × 5 cm और छोटे डिब्बों की माप 15 cm × 12 cm × 5 cm थीं। सभी प्रकार की अतिव्यापिकता (overlaps) के लिए कुल पृष्ठीय क्षेत्रफल के 5% के बराबर अतिरिक्त गत्ता लगेगा। यदि गत्ते की लागत ₹ 4 प्रति 1000 cm^2^ है, तो प्रत्येक प्रकार के 250 डिब्बे बनवाने की कितनी लागत आएगी?
8. परवीन अपनी कार खड़ी करने के लिए, एक संदूक के प्रकार के ढाँचे जैसा एक अस्थाई स्थान तिरपाल की सहायता से बनाना चाहती है, जो कार को चारों ओर से और ऊपर से ढक ले (सामने वाला फलक लटका हुआ होगा जिसे घुमाकर ऊपर किया जा सकता है)। यह मानते हुए कि सिलाई के समय लगा तिरपाल का अतिरिक्त कपड़ा नगण्य होगा, आधार विमाओं 4 मीटर × 3 मीटर और ऊँचाई 2.5 मीटर वाले इस ढाँचे को बनाने के लिए कितने तिरपाल की आवश्यकता होगी?

## प्रश्‍नावली 8.2

जब तक अन्यथा न कहा जाए, π = $\frac{22}{7}$ लीजिए।

1. ऊँचाई 14 cm वाले एक लम्ब वृत्तीय बेलन का वक्र पृष्ठीय क्षेत्रफल 88 cm^2^ है। बेलन के आधार का व्यास ज्ञात कीजिए।
2. धातु की एक चादर से 1 m ऊँची और 140 cm व्यास के आधार वाली एक बंद बेलनाकार टंकी बनाई जानी है। इस कार्य के लिए कितने वर्ग मीटर चादर की आवश्यकता होगी?
3. धातु का एक पाइप 77 cm लम्बा है। इसके एक अनुप्रस्थकाट का आंतरिक व्यास 4 cm है और बाहरी व्यास 4.4 cm है। ज्ञात कीजिए :
   (a) आंतरिक वक्र पृष्ठीय क्षेत्रफल
   (b) बाहरी वक्र पृष्ठीय क्षेत्रफल
   (c) कुल पृष्ठीय क्षेत्रफल
4. एक रोलर (roller) का व्यास 84 cm है और लंबाई 120 cm है। एक खेल के मैदान को एक बार समतल करने के लिए 500 चक्कर लगाने पड़ते हैं। खेल के मैदान का m^2^ में क्षेत्रफल ज्ञात कीजिए।
5. किसी बेलनाकार स्तंभ का व्यास 50 cm है और ऊँचाई 3.5 m है। ₹ 12.50 प्रति m2 की दर से इस स्तंभ के वक्र पृष्ठ पर पेंट कराने का व्यय ज्ञात कीजिए।
6. एक लंब वृत्तीय बेलन का वक्र पृष्ठीय क्षेत्रफल 4.4 m^2^ है। यदि बेलन के आधार की त्रिज्या 0.7 m है, तो उसकी ऊँचाई ज्ञात कीजिए।
7. किसी वृत्ताकार कुएँ का आंतरिक व्यास 3.5 m है और यह 10 m गहरा है। ज्ञात कीजिएः
   (a) आंतरिक वक्र पृष्ठीय क्षेत्रफल।
   (b) ₹ 40 प्रति m^2^ की दर से इसके वक्र पृष्ठ पर प्लास्टर कराने का व्यय।
8. गरम पानी द्वारा गरम रखने वाले एक संयत्र में 28 m लंबाई और 5 cm व्यास वाला एक बेलनाकार पाइप है। इस संयत्र में गर्मी देने वाला कुल कितना पृष्ठ है?
9. ज्ञात कीजिए :
   (a) एक बेलनाकार पेट्रोल की बंद टंकी का पार्श्व या वक्र पृष्ठीय क्षेत्रफल, जिसका व्यास 4.2 m है और ऊँचाई 4.5 m है।
   (b) इस टंकी को बनाने में कुल कितना इस्पात (steel) लगा होगा, यदि कुल इस्पात का भाग बनाने में नष्ट हो गया है?
10. आप एक लैंपशेड का फ्रेम देख रहे हैं। इसे एक सजावटी कपड़े से ढका जाना है। इस फ्रेम के आधार का व्यास 20 cm है और ऊँचाई 30 cm है। फ्रेम के ऊपर और नीचे मोड़ने के लिए दोनों ओर 2.5 cm अतिरिक्त कपड़ा भी छोड़ा जाना है। ज्ञात कीजिए कि लैंपशेड को ढकने के लिए कुल कितने कपड़े की आवश्यकता होगी।
11. किसी विद्यालय के विद्यार्थियों से एक आधार वाले बेलनाकार कलमदानों को गत्ते से बनाने और सजाने की प्रतियोगिता में भाग लेने के लिए कहा गया। प्रत्येक कलमदान को 3 cm त्रिज्या और 10.5 cm ऊँचाई का होना था। विद्यालय को इसके लिए प्रतिभागियों को गत्ता देना था। यदि इसमें 35 प्रतिभागी थे, तो विद्यालय को कितना गत्ता खरीदना पड़ा होगा?

## प्रश्‍नावली 8.3

जब तक अन्यथा न कहा जाए, π = $\frac{22}{7}$ लीजिए।

1. एक शंकु के आधार का व्यास 10.5 cm है और इसकी तिर्यक ऊँचाई 10 cm है। इसका वक्र पृष्ठीय क्षेत्रफल ज्ञात कीजिए।
2. एक शंकु का कुल पृष्ठीय क्षेत्रफल ज्ञात कीजिए, जिसकी तिर्यक ऊँचाई 21 m है और आधार का व्यास 24 m है।
3. एक शंकु का वक्र पृष्ठीय क्षेत्रफल 308 cm^2^ है और इसकी तिर्यक ऊँचाई 14 cm है। ज्ञात कीजिए :
   (a) आधार की त्रिज्या
   (b) शंकु का कुल पृष्ठीय क्षेत्रफल
4. शंकु के आकार का एक तंबू 10 m ऊँचा है और उसके आधार की त्रिज्या 24 m है। ज्ञात कीजिए :
   (a) तंबू की तिर्यक ऊँचाई
   (b) तंबू में लगे केनवास (canvas) की लागत, यदि 1 m^2^ केनवास की लागत 70 रुपए है।
5. 8 m ऊँचाई और आधार की त्रिज्या 6 m वाले एक शंकु के आकार का तंबू बनाने में 3 m चौड़े तिरपाल की कितनी लंबाई लगेगी? यह मान कर चलिए कि इसकी सिलाई और कटाई में 20 cm तिरपाल अतिरिक्त लगेगा। (π = 3.14 का प्रयोग कीजिए।)
6. शंकु के आधार की एक गुंबज की तिर्यक ऊँचाई और आधार व्यास क्रमशः 25 m और 14 m हैं। इसकी वक्र पृष्ठ पर ₹ 210 प्रति 100 m^2^ की दर से सफेदी कराने का व्यय ज्ञात कीजिए।
7. एक जोकर की टोपी एक शंकु के आकार की है, जिसके आधार की त्रिज्या 7 cm और ऊँचाई 24 cm है। इसी प्रकार की 10 टोपियाँ बनाने के लिए आवश्यक गत्ते का क्षेत्रफल ज्ञात कीजिए।
8. किसी बस स्टाप को पुराने गत्ते से बने 50 खोखले शंकुओं द्वारा सड़क से अलग किया हुआ है। प्रत्येक शंकु के आधार का व्यास 40 cm है और ऊँचाई 1 m है। यदि इन शंकुओं की बाहरी पृष्ठों को पेंट करवाना है और पेंट की दर ₹ 12 प्रति m^2^ है, तो इनको पेंट कराने में कितनी लागत आएगी? (π = 3.14 और = 1.02 का प्रयोग कीजिए।)

## प्रश्‍नावली 8.4

जब तक अन्यथा न कहा जाए, π = $\frac{22}{7}$ लीजिए।

1. निम्न त्रिज्या वाले गोले का पृष्ठीय क्षेत्रफल ज्ञात कीजिए :
   (a) 10.5 cm
   (b) 5.6 cm
   (c) 14 cm
2. निम्न व्यास वाले गोले का पृष्ठीय क्षेत्रफल ज्ञात कीजिए :
   (a) 14 cm
   (b) 21 cm
   (c) 3.5 m
3. 10 cm त्रिज्या वाले एक अर्धगोले का कुल पृष्ठीय क्षेत्रफल ज्ञात कीजिए। (π = 3.14 लीजिए।)
4. एक गोलाकार गुब्बारे में हवा भरने पर, उसकी त्रिज्या 7 cm से 14 cm हो जाती है। इन दोनों स्थितियों में, गुब्बारे के पृष्ठीय क्षेत्रफलों का अनुपात ज्ञात कीजिए।
5. पीतल से बने एक अर्धगोलाकार कटोरे का आंतरिक व्यास 10.5 cm है। ₹ 16 प्रति 100 cm^2^ की दर से इसके आंतरिक पृष्ठ पर कलई कराने का व्यय ज्ञात कीजिए।
6. उस गोले की त्रिज्या ज्ञात कीजिए जिसका पृष्ठीय क्षेत्रफल 154 cm^2^ है।
7. चन्द्रमा का व्यास पृथ्वी के व्यास का लगभग एक-चौथाई है। इन दोनों के पृष्ठीय क्षेत्रफलों का अनुपात ज्ञात कीजिए।
8. एक अर्धगोलाकार कटोरा 0.25 cm मोटी स्टील से बना है। इस कटोरे की आंतरिक त्रिज्या 5 cm है। कटोरे का बाहरी वक्र पृष्ठीय क्षेत्रफल ज्ञात कीजिए।
9. एक लंब वृत्तीय बेलन त्रिज्या r वाले एक गोले को पूर्णतया घेरे हुए है। ज्ञात कीजिएः
   (a) गोले का पृष्ठीय क्षेत्रफल
   (b) बेलन का वक्र पृष्ठीय क्षेत्रफल
   (c) ऊपर (a) और (b) में प्राप्त क्षेत्रफलों का अनुपात

## प्रश्‍नावली 8.5

1. माचिस की डिब्बी के माप 4 cm × 2.5 cm × 1.5 cm हैं। ऐसी 12 डिब्बियों के एक पैकेट का आयतन क्या होगा?
2. एक घनाभाकार पानी की टंकी 6 m लंबी, 5 m चौड़ी और 4.5 m गहरी है। इसमें कितने लीटर पानी आ सकता है? (1 m^3^ = 1000 l)
3. एक घनाभाकार बर्तन 10 m लंबा और 8 m चौड़ा है। इसको कितना ऊँचा बनाया जाए कि इसमें 380 घन मीटर द्रव आ सके?
4. 8 m लंबा, 6 m चौड़ा और 3 m गहरा एक घनाभाकार गढ्ढा खुदवाने में 30 रुपए प्रति m^3^ की दर से होने वाला व्यय ज्ञात कीजिए।
5. एक घनाभाकार टंकी की धारिता 50000 लीटर पानी की है। यदि इस टंकी की लंबाई और गहराई क्रमशः 2.5 m और 10 m हैं, तो इसकी चौड़ाई ज्ञात कीजिए।
6. एक गाँव जिसकी जनसंख्या 4000 है, को प्रतिदिन प्रति व्यक्ति 150 लीटर पानी की आवश्यकता है। इस गाँव में 20 m × 15 m × 6 m मापों वाली एक टंकी बनी हुई है। इस टंकी का पानी वहाँ कितने दिन के लिए पर्याप्त होगा?
7. किसी गोदाम की माप 40 m × 25 m × 15 m हैं। इस गोदाम में 1.5 m × 1.25 m × 0.5 m की माप वाले लकड़ी के कितने अधिकतम क्रेट (crate) रखे जा सकते हैं?
8. 12 cm भुजा वाले एक ठोस घन को बराबर आयतन वाले 8 घनों में काटा जाता है। नए घन की क्या भुजा होगी? साथ ही, इन दोनों घनों के पृष्ठीय क्षेत्रफलों का अनुपात भी ज्ञात कीजिए।
9. 3 m गहरी और 40 m चौड़ी एक नदी 2 km प्रति घंटा की चाल से बह कर समुद्र में गिरती है। एक मिनट में समुद्र में कितना पानी गिरेगा?

## प्रश्‍नावली 8.6

जब तक अन्यथा न कहा जाए, π = $\frac{22}{7}$ लीजिए।

1. एक बेलनाकार बर्तन के आधार की परिधि 132 cm और उसकी ऊँचाई 25 cm है। इस बर्तन में कितने लीटर पानी आ सकता है? (1000 cm^3^ = 1 लीटर)
2. लकड़ी के एक बेलनाकार पाइप का आंतरिक व्यास 24 cm है और बाहरी व्यास 28cm है। इस पाइप की लंबाई 35cm है। इस पाइप का द्रव्यमान ज्ञात कीजिए, यदि 1 cm^3^ लकड़ी का द्रव्यमान 0.6 ग्राम है।
3. एक सोफ्ट ड्रिंक (soft drink) दो प्रकार के पैकों में उपलब्ध है: –
   (a) लंबाई 5 cm और चौड़ाई 4 cm वाले एक आयताकार आधार का टिन का डिब्बा जिसकी ऊँचाई 15 cm है और
   (b) व्यास 7 cm वाले वृत्तीय आधार और 10 cm ऊँचाई वाला एक प्लास्टिक का बेलनाकार डिब्बा। किस डिब्बे की धारिता अधिक है और कितनी अधिक है?
4. यदि एक बेलन का पार्श्व पृष्ठीय क्षेत्रफल 94.2 cm^2^ है और उसकी ऊँचाई 5 cm है, तो ज्ञात कीजिए :
   (a) आधार की त्रिज्या
   (b) बेलन का आयतन (π = 3.14 लीजिए)
5. 10 m गहरे एक बेलनाकार बर्तन की आंतरिक वक्र पृष्ठ को पेंट कराने का व्यय ₹ 2200 है। यदि पेंट कराने की दर ₹ 20 प्रति m^2^ है, तो ज्ञात कीजिए :
   (a) बर्तन का आंतरिक वक्र पृष्ठीय क्षेत्रफल
   (b) आधार की त्रिज्या
   (c) बर्तन की धारिता
6. ऊँचाई 1 m वाले एक बेलनाकार बर्तन की धारिता 15.4 लीटर है। इसको बनाने के लिए कितने वर्ग मीटर धातु की शीट की आवश्यकता होगी?
7. सीसे की एक पेंसिल (lead pencil) लकड़ी के एक बेलन के अभ्यंतर में ग्रेफाइट (graphite) से बने ठोस बेलन को डाल कर बनाई गई है। पेंसिल का व्यास 7 mm है और ग्रेफाइट का व्यास 1 mm है। यदि पेंसिल की लंबाई 14 cm है, तो लकड़ी का आयतन और ग्रेफाइट का आयतन ज्ञात कीजिए।
8. एक अस्पताल (hospital) के एक रोगी को प्रतिदिन 7 cm व्यास वाले एक बेलनाकार कटोरे में सूप (soup) दिया जाता है। यदि यह कटोरा सूप से 4 cm ऊँचाई तक भरा जाता है, तो इस अस्पताल में 250 रोगियों के लिए प्रतिदिन कितना सूप तैयार किया जाता है?

## प्रश्‍नावली 8.7

जब तक अन्यथा न कहा जाए, π = $\frac{22}{7}$ लीजिए।

1. उस लंब वृत्तीय शंकु का आयतन ज्ञात कीजिए, जिसकी
   (a) त्रिज्या 6 cm और ऊँचाई 7 cm है।
   (b) त्रिज्या 3.5 cm और ऊँचाई 12 cm है।
2. शंकु के आकार के उस बर्तन की लीटरों में धारिता ज्ञात कीजिए जिसकी
   (a) त्रिज्या 7 cm और तिर्यक ऊँचाई 25 cm है।
   (b) ऊँचाई 12 cm और तिर्यक ऊँचाई 13 cm है।
3. एक शंकु की ऊँचाई 15 cm है। यदि इसका आयतन 1570 cm^3^ है, तो इसके आधार की त्रिज्या ज्ञात कीजिए। (π = 3.14 प्रयोग कीजिए।)
4. यदि 9 cm ऊँचाई वाले एक लंब वृत्तीय शंकु का आयतन 48π cm^3^ है, तो इसके आधार का व्यास ज्ञात कीजिए।
5. ऊपरी व्यास 3.5 m वाले शंकु के आकार का एक गढ्ढा 12 m गहरा है। इसकी धारिता किलोलीटरों में कितनी है?
6. एक लंब वृत्तीय शंकु का आयतन 9856 cm^3^ है। यदि इसके आधार का व्यास 28 cm है, तो ज्ञात कीजिए:
   (a) शंकु की ऊँचाई
   (b) शंकु की तिर्यक ऊँचाई
   (c) शंकु का वक्र पृष्ठीय क्षेत्रफल
7. भुजाओं 5 cm, 12 cm और 13 cm वाले एक समकोण त्रिभुज ABC को भुजा 12 cm के परित घुमाया जाता है। इस प्रकार प्राप्त ठोस का आयतन ज्ञात कीजिए।
8. यदि प्रश्‍न 7 के त्रिभुज ABC को यदि भुजा 5 cm के परित घुमाया जाए, तो इस प्रकार प्राप्त ठोस का आयतन ज्ञात कीजिए। प्रश्‍नों 7 और 8 में प्राप्त किए गए दोनों ठोसों के आयतनों का अनुपात भी ज्ञात कीजिए।
9. गेहूँ की एक ढेरी 10.5 m व्यास और ऊँचाई 3 m वाले एक शंकु के आकार की है। इसका आयतन ज्ञात कीजिए। इस ढेरी को वर्षा से बचाने के लिए केनवास से ढका जाना है। वाँछित केनवास का क्षेत्रफल ज्ञात कीजिए।

## प्रश्‍नावली 8.8

जब अन्यथा न कहा जाए, π = $\frac{22}{7}$ लीजिए।

1. उस गोले का आयतन ज्ञात कीजिए जिसकी त्रिज्या निम्न है :
   (a) 7 cm
   (b) 0.63 m
2. उस ठोस गोलाकार गेंद द्वारा हटाए गए (विस्थापित) पानी का आयतन ज्ञात कीजिए, जिसका व्यास निम्न है :
   (a) 28 cm
   (b) 0.21 m
3. धातु की एक गेंद का व्यास 4.2 cm है। यदि इस धातु का घनत्व 8.9 ग्राम प्रति cm^3^ है, तो इस गेंद का द्रव्यमान ज्ञात कीजिए।
4. चंद्रमा का व्यास पृथ्वी के व्यास का लगभग एक-चौथाई है। चंद्रमा का आयतन पृथ्वी के आयतन की कौन-सी भिन्न है?
5. व्यास 10.5 cm वाले एक अर्धगोलाकार कटोरे में कितने लीटर दूध आ सकता है?
6. एक अर्धगोलाकार टंकी 1 cm मोटी एक लोहे की चादर (sheet) से बनी है। यदि इसकी आंतरिक त्रिज्या 1 m है, तो इस टंकी के बनाने में लगे लोहे का आयतन ज्ञात कीजिए।
7. उस गोले का आयतन ज्ञात कीजिए जिसका पृष्ठीय क्षेत्रफल 154 cm^2^ है।
8. किसी भवन का गुंबद एक अर्धगोले के आकार का है। अंदर से, इसमें सफेदी कराने में ₹ 498.96 व्यय हुए। यदि सफेदी कराने की दर ₹ 2 प्रति वर्ग मीटर है, तो ज्ञात कीजिएः
   (a) गुंबद का आंतरिक वक्र पृष्ठीय क्षेत्रफल
   (b) गुंबद के अंदर की हवा का आयतन
9. लोहे के सत्ताइस ठोस गोलों को पिघलाकर, जिनमें से प्रत्येक की त्रिज्या r है और पृष्ठीय क्षेत्रफल S है, एक बड़ा गोला बनाया जाता है जिसका पृष्ठीय क्षेत्रफल S&prime; है। ज्ञात कीजिएः
   (a) नए गोले की त्रिज्या r&prime;
   (b) S और S&prime; का अनुपात
10. दवाई का एक कैपसूल (capsule) 3.5 mm व्यास का एक गोला (गोली) है। इस कैपसूल को भरने के लिए कितनी दवाई (mm^3^ में) की आवश्यकता होगी?

## प्रश्‍नावली 8.9

जब तक अन्यथा न कहा जाए, π = $\frac{22}{7}$ लीजिए।

1. दो घनों, जिनमें से प्रत्येक का आयतन 64 cm^3^ है, के संलग्न फलकों को मिलाकर एक ठोस बनाया जाता है। इससे प्राप्त घनाभ का पृष्ठीय क्षेत्रफल ज्ञात कीजिए।
2. कोई बर्तन एक खोखले अर्धगोले के आकार का है जिसके ऊपर एक खोखला बेलन अध्याारोपित है। अर्धगोले का व्यास 14 cm है और इस बर्तन (पात्र) की कुल ऊँचाई 13 cm है। इस बर्तन का आंतरिक पृष्ठीय क्षेत्रफल ज्ञात कीजिए।
3. एक खिलौना त्रिज्या 3.5 cm वाले एक शंकु के आकार का है, जो उसी त्रिज्या वाले एक अर्धगोले पर अध्यारोपित है। इस खिलौने की संपूर्ण ऊँचाई 15.5 cm है। इस खिलौने का संपूर्ण पृष्ठीय क्षेत्रफल ज्ञात कीजिए।
4. भुजा 7 cm वाले एक घनाकार ब्लॉक के ऊपर एक अर्धगोला रखा हुआ है। अर्धगोले का अधिकतम व्यास क्या हो सकता है? इस प्रकार बने ठोस का पृष्ठीय क्षेत्रफल ज्ञात कीजिए।
5. एक घनाकार ब्लॉक के एक फलक को अंदर की ओर से काट कर एक अर्धगोलाकार गड्ढा इस प्रकार बनाया गया है कि अर्धगोले का व्यास घन के एक किनारे के बराबर है। शेष बचे ठोस का पृष्ठीय क्षेत्रफल ज्ञात कीजिए।
6. दवा का एक कैप्सूल (capsule) एक बेलन के आकार का है जिसके दोनों सिरों पर एक-एक अर्धगोला लगा हुआ है। पूरे कैप्सूल की लंबाई 14 mm है और उसका व्यास 5 mm है। इसका पृष्ठीय क्षेत्रफल ज्ञात कीजिए।
7. कोई तंबू एक बेलन के आकार का है जिस पर एक शंकु अध्यारोपित है। यदि बेलनाकार भाग की ऊँचाई और व्यास क्रमशः 2.1 m और 4 m है तथा शंकु की तिर्यक ऊँचाई 2.8 m है तो इस तंबू को बनाने में प्रयुक्त कैनवस (canvas) का क्षेत्रफल ज्ञात कीजिए। साथ ही, ₹ 500 प्रति m^2^ की दर से इसमें प्रयुक्त कैनवस की लागत ज्ञात कीजिए। (ध्यान दीजिए कि तंबू के आधार को कैनवस से नहीं ढका जाता है।)
8. ऊँचाई 2.4 cm और व्यास 1.4 cm वाले एक ठोस बेलन में से इसी ऊँचाई और इसी व्यास वाला एक शंक्वाकार खोल (cavity) काट लिया जाता है। शेष बचे ठोस का निकटतम वर्ग सेंटीमीटर तक पृष्ठीय क्षेत्रफल ज्ञात कीजिए।
9. लकड़ी के एक ठोस बेलन के प्रत्येक सिरे पर एक अर्धगोला खोदकर निकालते हुए, एक वस्तु बनाई गई है यदि बेलन की ऊँचाई 10 cm है और आधार की त्रिज्या 3.5 cm है तो इस वस्तु का संपूर्ण पृष्ठीय क्षेत्रफल ज्ञात कीजिए।

## प्रश्‍नावली 8.10

(जब तक अन्यथा न कहा जाए, π = $\frac{22}{7}$ लीजिए।)

1. एक ठोस एक अर्धगोले पर खड़े एक शंकु के आकार का है जिनकी त्रिज्याएँ 1 cm हैं तथा शंकु की ऊँचाई उसकी त्रिज्या के बराबर है। इस ठोस का आयतन π के पदों में ज्ञात कीजिए।
2. एक इंजीनियरिंग के विद्यार्थी रचेल से एक पतली एल्यूमीनियम की शीट का प्रयोग करते हुए एक मॉडल बनाने को कहा गया जो एक ऐसे बेलन के आकार का हो जिसके दोनों सिरों पर दो शंकु जुड़े हुए हों। इस मॉडल का व्यास 3 cm है और इसकी लंबाई 12 cm है। यदि प्रत्येक शंकु की ऊँचाई 2 cm हो तो रचेल द्वारा बनाए गए मॉडल में अंतर्विष्ट हवा का आयतन ज्ञात कीजिए। (यह मान लीजिए कि मॉडल की आंतरिक और बाहरी विमाएँ लगभग बराबर हैं।)
3. एक गुलाबजामुन में उसके आयतन की लगभग 30% चीनी की चाशनी होती है। 45 गुलाबजामुनों में लगभग कितनी चाशनी होगी, यदि प्रत्येक गुलाबजामुन एक बेलन के आकार का है, जिसके दोनों सिरे अर्धगोलाकार हैं तथा इसकी लंबाई 5 cm और व्यास 2.8 cm है।
4. एक कलमदान घनाभ के आकार की एक लकड़ी से बना है जिसमें कलम रखने के लिए चार शंक्वाकार गड्ढे बने हुए हैं। घनाभ की विमाएँ 15 cm × 10 cm × 3.5 cm हैं। प्रत्येक गड्ढे की त्रिज्या 0.5 cm है और गहराई 1.4 cm है। पूरे कलमदान में लकड़ी का आयतन ज्ञात कीजिए।
5. एक बर्तन एक उल्टे शंकु के आकार का है। इसकी ऊँचाई 8 cm है और इसके ऊपरी सिरे (जो खुला हुआ है) की त्रिज्या 5 cm है। यह ऊपर तक पानी से भरा हुआ है। जब इस बर्तन में सीसे की कुछ गोलियाँ जिनमें प्रत्येक 0.5 cm त्रिज्या वाला एक गोला है, डाली जाती हैं, तो इसमें से भरे हुए पानी का एक चौथाई भाग बाहर निकल जाता है। बर्तन में डाली गई सीसे की गोलियों की संख्या ज्ञात कीजिए।
6. ऊँचाई 220 cm और आधार व्यास 24 cm वाले एक बेलन, जिस पर ऊँचाई 60 cm और त्रिज्या 8 cm वाला एक अन्य बेलन आरोपित है, से लोहे का एक स्तंभ बना है। इस स्तंभ का द्रव्यमान ज्ञात कीजिए, जबकि दिया है 1 cm^3^ लोहे का द्रव्यमान लगभग 8 g होता है। (π = 3.14 लीजिए।)
7. एक ठोस में, ऊँचाई 120 cm और त्रिज्या 60 cm वाला एक शंकु सम्मिलित है, जो 60 cm त्रिज्या वाले एक अर्धगोले पर आरोपित है। इस ठोस को पानी से भरे हुए एक लंब वृत्तीय बेलन में इस प्रकार सीधा डाल दिया जाता है कि यह बेलन की तली को स्पर्श करे। यदि बेलन की त्रिज्या 60 cm है और ऊँचाई 180 cm है तो बेलन में शेष बचे पानी का आयतन ज्ञात कीजिए।
8. एक गोलाकार काँच के बर्तन की एक बेलन के आकार की गर्दन है जिसकी लंबाई 8 cm है और व्यास 2 cm है जबकि गोलाकार भाग का व्यास 8.5 cm है। इसमें भरे जा सकने वाली पानी की मात्रा माप कर, एक बच्चे ने यह ज्ञात किया कि इस बर्तन का आयतन 345 cm^3^ है। जाँच कीजिए कि उस बच्चे का उत्तर सही है या नहीं, यह मानते हुए कि उपरोक्त मापन आंतरिक मापन है और π = 3.14।

## प्रश्‍नावली 8.11

(जब तक अन्यथा न कहा जाए, π = $\frac{22}{7}$ लीजिए।)

1. त्रिज्या 4.2 cm वाले धातु के एक गोले को पिघलाकर त्रिज्या 6 cm वाले एक बेलन के रूप में ढाला जाता है। बेलन की ऊँचाई ज्ञात कीजिए।
2. क्रमशः 6 cm, 8 cm और 10 cm त्रिज्याओं वाले धातु के तीन ठोस गोलों को पिघलाकर एक बड़ा ठोस गोला बनाया जाता है। इस गोले की त्रिज्या ज्ञात कीजिए।
3. व्यास 7 m वाला 20 m गहरा एक कुआँ खोदा जाता है और खोदने से निकली हुई मिट्टी को समान रूप से फैलाकर 22 m × 14 m वाला एक चबूतरा बनाया गया है। इस चबूतरे की ऊँचाई ज्ञात कीजिए।
4. व्यास 3 m का एक कुआँ 14 m की गहराई तक खोदा जाता है। इससे निकली हुई मिट्टी को कुएँ के चारों ओर 4 m चौड़ी एक वृत्ताकार वलय (ring) बनाते हुए, समान रूप से फैलाकर एक प्रकार का बाँध बनाया जाता है। इस बाँध की ऊँचाई ज्ञात कीजिए।
5. व्यास 12 cm और ऊँचाई 15 cm वाले एक लंब वृत्तीय बेलन के आकार का बर्तन आइसक्रीम से पूरा भरा हुआ है। इस आइसक्रीम को ऊँचाई 12 cm और व्यास 6 cm वाले शंकुओं में भरा जाना है, जिनका ऊपरी सिरा अर्धगोलाकार होगा। उन शंकुओं की संख्या ज्ञात कीजिए जो इस आइसक्रीम से भरे जा सकते हैं।
6. विमाओं 5.5 cm × 10 cm × 3.5 cm वाला एक घनाभ बनाने के लिए, 1.75 cm व्यास और 2 mm मोटाई वाले कितने चाँदी के सिक्कों को पिघलाना पड़ेगा?
7. 32 cm ऊँची और आधार त्रिज्या 18 cm वाली एक बेलनाकार बाल्टी रेत से भरी हुई है। इस बाल्टी को भूमि पर खाली किया जाता है और इस रेत की एक शंक्वाकार ढेरी बनाई जाती है। यदि शंक्वाकार ढेरी की ऊँचाई 24 cm है, तो इस ढेरी की त्रिज्या और तिर्यक ऊँचाई ज्ञात कीजिए।
8. 6 m चौड़ी और 1.5 m गहरी एक नहर में पानी 10 km/h की चाल से बह रहा है। 30 मिनट में, यह नहर कितने क्षेत्रफल की सिंचाई कर पाएगी, जबकि सिंचाई के लिए 8 cm गहरे पानी की आवश्यकता होती है।
9. एक किसान अपने खेत में बनी 10 m व्यास वाली और 2 m गहरी एक बेलनाकार टंकी को आंतरिक व्यास 20 cm वाले एक पाइप द्वारा एक नहर से जोड़ता है। यदि पाइप में पानी 3 km/h की चाल से बह रहा है, तो कितने समय बाद टंकी पूरी भर जाएगी?

## प्रश्‍नावली 8.12

(जब तक अन्यथा न कहा जाए, π = $\frac{22}{7}$ लीजिए।)

1. पानी पीने वाला एक गिलास 14 cm ऊँचाई वाले एक शंकु के छिन्नक के आकार का है। दोनों वृत्ताकार सिरों के व्यास 4 cm और 2 cm हैं। इस गिलास की धारिता ज्ञात कीजिए।
2. एक शंकु के छिन्नक की तिर्यक ऊँचाई 4 cm है तथा इसके वृत्तीय सिरों के परिमाप (परिधियाँ) 18 cm और 6 cm हैं। इस छिन्नक का वक्र पृष्ठीय क्षेत्रफल ज्ञात कीजिए।
3. एक तुर्की टोपी शंकु के एक छिन्नक के आकार की है। यदि इसके खुले सिरे की त्रिज्या 10 cm है, ऊपरी सिरे की त्रिज्या 4 cm है और टोपी की तिर्यक ऊँचाई 15 cm है, तो इसके बनाने में प्रयुक्त पदार्थ का क्षेत्रफल ज्ञात कीजिए।
4. धातु की चादर से बना और ऊपर से खुला एक बर्तन शंकु के एक छिन्नक के आकार का है, जिसकी ऊँचाई 16 cm है तथा निचले और ऊपरी सिरों की त्रिज्याएँ क्रमशः 8 cm और 20 cm हैं। ₹ 20 प्रति लीटर की दर से, इस बर्तन को पूरा भर सकने वाले दूध का मूल्य ज्ञात कीजिए। साथ ही, इस बर्तन को बनाने के लिए प्रयुक्त धातु की चादर का मूल्य ₹ 8 प्रति 100 cm^2^ की दर से ज्ञात कीजिए। (π = 3.14 लीजिए। )
5. 20 cm ऊँचाई और शीर्ष कोण (vertical angle) 60° वाले एक शंकु को उसकी ऊँचाई के बीचोबीच से होकर जाते हुए एक तल से दो भागों में काटा गया है, जबकि तल शंकु के आधार के समांतर है। यदि इस प्राप्त शंकु के छिन्नक को व्यास $\frac{1}{16}$ cm वाले एक तार के रूप में बदल दिया जाता है तो तार की लंबाई ज्ञात कीजिए।
