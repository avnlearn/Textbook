# 1. बिंदु (Point)

![बिंदु A, बिंदु B, बिंदु C और बिंदु D](Assets/MATH_GEOMETRY/CH1_point.svg){width=30%}

- **बिंदु** एक स्थिति निर्धारित करता है। इसे सामान्यत: अंग्रेज़ी के बड़े अक्षर बिंदु A, बिंदु B, बिंदु C इत्यादि से व्यक्त किया जाता है। बिंदु नि:संदेह बहुत छोटे होने चाहिए। एक बिंदु का आयाम शून्य है।

![EX_4_P88_Q1](Assets/MATH_GEOMETRY/CH1_collinear_and_non-collinear_points.svg)

- यदि तीन या अधिक बिंदु एक ही रेखा पर स्थित हों, तो वे **संरेख बिंदु (collinear points)** कहलाते हैं, अन्यथा वे **असंरेख बिंदु (non-collinear points)** कहलाते हैं।

![EX_4_P88_Q1](Assets/MATH_GEOMETRY/CH2_Midpoint.svg)

- **मध्यबिंदु (Midpoint):**
  - मध्यबिंदु B है।
  - AB = BC
  - AC = AB + BC

# 2. रेखाखंड, रेखा और किरण (Line segment, Line and Ray)

![EX_4_P88_Q1](Assets/MATH_GEOMETRY/CH2_Line-Segment_Line_and_Rays.svg){width=80%}

- दो बिंदुओं को जोड़ने वाला सबसे छोटा रास्ता एक **रेखाखंड** दर्शाता है। बिंदु A और B को मिलाने वाले रेखाखंड को $\overline{AB}$ या $\overline{BA}$ से व्यक्त किया जाता है। (एक रेखाखंड के दो अंत बिंदु होते हैं।)
  - > एक **रेखाखंड** दो बिंदुओं के बीच की न्यूनतम दूरी के संगत होता है।
  - > एक रेखाखंड के दोनों अंत:बिंदुओं के बीच की दूरी उसकी **लंबाई** कहलाती है।
  - > रेखाखंडों की तुलना करने के लिए एक अंशांकिक रूलर और एक डिवाइडर उपयोगी होते हैं।
- जब एक रेखाखंड जैसे $\overline{\text{AB}}$ को दोनों तरफ़ बिना किसी अंत के विस्तृत किया जाता है तो हमें एक **रेखा** प्राप्त होती है। इसे $\overleftrightarrow{\text{AB}}$ से व्यक्त किया जाता है। इसे कभी-कभी l जैसे अक्षर से भी व्यक्त किया जाता है। (एक रेखा का किसी भी तरफ़ कोई अंत बिंदु नहीं होता है।)
- **किरण** रेखा का एक भाग होता है जो एक बिंदु से प्रारंभ होकर एक दिशा में बिना किसी अंत के विस्तृत होता है। (एक किरण का केवल एक अंत बिंदु (इसका शीर्ष) होता है।)

# प्रश्‍नावली

1. संलग्न आकृति में दिए रेखाखंडों के नाम दीजिए।
   (a) ![Fig 4.2](Assets/MATH_VI/EX_4_P71.svg)
   (b) ![Alt text](Assets/MATH_Geometry/EX2.1_Q1_1.svg)
2. x मान ज्ञात कीजिए।
   (a) ![Alt text](Assets/MATH_Geometry/EX2.1_Q2_1.svg)
   (b) ![Alt text](Assets/MATH_Geometry/EX2.1_Q2_2.svg)
3. संलग्न आकृति का प्रयोग करके, निम्न के नाम लिखिए :

   ![EX_4_P88_Q1](Assets/MATH_VI/EX_4.1_Q1.svg)

   (a) पाँच बिंदु
   (b) एक रेखा
   (d) चार किरणें
   (d) पाँच रेखाखंड

## 2.1 प्रतिच्छेदी रेखाएँ और समांतर रेखाएँ (Intersecting Line and Parallel Line)

![EX_4_P88_Q1](Assets/MATH_GEOMETRY/CH2.1_Intersecting-Line_and_Parallel-Line.svg)

**दो रेखाएँ खींचने के विभिन्न प्रकार :**

- दो विभिन्न रेखाएँ जब एक दूसरे को किसी एक बिंदु पर मिलती या काटती हैं तो वे **प्रतिच्छेदी रेखाएँ** कहलाती हैं। (जब दो रेखाएँ l और m एक दूसरे सेे मिलती हैं तो हम कहते हैं कि ये रेखाएँ प्रतिच्छेद करती हैं। )
  - मिलान बिंदु **प्रतिच्छेद बिंदु (Intersecting Point) (बिंदु P)** कहलाता है।
- दो रेखाएँ जब एक दूसरे को प्रतिच्छेद नहीं करती अर्थात् नहीं काटती हैं, तो वे **समांतर (अप्रतिच्छेदी) रेखाएँ** कहलाती हैं। (ऐसी रेखाएँ जिन्हें कितना भी बढ़ाया जाए, आपस में नहीं मिलती, समांतर रेखाएँ कहलाती हैं।)

# 3. वक्र (Curves)

कागज़ से बिना पेंसिल उठाए कोई भी आकृति (सीधी या टेढ़ी) को एक **वक्र** कह सकते हैं। इस संदर्भ में एक रेखा भी एक वक्र है।

## 3.1 वक्र के प्रकार :

![EX_4_P88_Q1](Assets/MATH_GEOMETRY/CH3_Curves.svg){width=50%}

- एक वक्र जिसके सिरे मिले हुए हों, **बंद वक्र (close curves)** कहलाती है; अन्यथा उसे **खुली वक्र (Open curves)** कहते हैं।
  - बंद वक्र : (ii), (iii), (vi) और (vii)
  - खुली वक्र : (i), (iv) और (v)
- यदि कोई वक्र स्वयं को न काटे तो वह **सरल वक्र** (Simple Curve) कहलाती है।
  - (ii) और (vi)

## 3.2 एक आकृति में स्थितियाँ

![CH3.2_Position_in_a_figure](Assets/MATH_GEOMETRY/CH3.2_Position_in_a_figure.svg)

1. वक्र का **अभ्यंतर (interior)** (अंदर का भाग)
2. वक्र का **परिसीमा (boundary)** (वक्र पर)
3. वक्र का **बहिर्भाग (exterior)** (बाहर का भाग)

वक्र के अभ्यंतर और उसकी परिसीमा को मिलाकर उस वक्र का **क्षेत्र** कहा जाता है।

# 4. कोण (Angle)

![CH4_Angles](Assets/MATH_GEOMETRY/CH4_Angles.svg)

उभयनिष्ट प्रारंभिक बिंदु वाली दो किरणों ($\overrightarrow{\text{OA}}$ और $\overrightarrow{\text{OB}}$) से एक **कोण** बनता है।

- दो किरणें $\overline{OA}$ और $\overline{OB}$ कोण ∠AOB बनाती हैं (इसे ∠BOA भी लिख सकते हैं)।
  - m∠AOB = Θ
- **कोणों का मापन :** कोणों की तुलना अधिक परिशुद्धता से करने के लिए यह आवश्यक है कि उन्हें 'माप' लिया जाए। एक चाँदे (Protractor) की सहायता से कर सकते हैं।
- **माप को डिगरी माप (अंश माप) (degree measure)** कहते हैं। एक संपूर्ण घूर्णन को 360 बराबर भागों में विभाजित किया जाता है। प्रत्येक भाग एक **अंश (degree)** कहलाता है। तीन सौ साठ अंश कहने के लिए 360° लिखते हैं।

# प्रश्‍नावली

1. नीचे दी आकृति में, कोणों के नाम लिखिए :

   ![EX_4.2_Q1](Assets/MATH_VI/EX_4.3_Q1.svg)

2. संलग्न आकृति में, वे बिंदु लिखिए जो

   ![EX_4.2_Q1](Assets/MATH_VI/EX_4.3_Q2.svg)

   (a) ∠DOE के अभ्यंतर में स्थित हैं।
   (b) ∠EOF के बहिर्भाग में स्थित हैं।
   (c) ∠EOF पर स्थित हैं।

## 4.1 कोण से संबंधित तीन क्षेत्र हैं :

![EX_4_P88_Q1](Assets/MATH_GEOMETRY/CH4.1_Angles_Point.svg)

- S, P और R - कोण पर
- कोण के **अभ्यंतर** - X
- कोण के **बहिर्भाग**। - Z

![EX_4_P88_Q1](Assets/MATH_GEOMETRY/CH4.1_a_Clock_wise_NE.svg)

- जब घड़ी की एक सुई एक स्थान से दूसरे स्थान पर जाती है, तो हमें कोण का एक उदाहरण प्राप्त होता है।

![EX_4_P88_Q1](Assets/MATH_GEOMETRY/CH4.1_b_Clock.svg)

- सुई का एक पूरा चक्कर 1 **घूर्णन** कहलाता है।
- **समकोण** $\frac{1}{4}$ घूर्णन है और **ऋजुकोण** $\frac{1}{2}$ घूर्णन है। कोणों को अंशों (degrees) में मापने के लिए हम चाँदे का प्रयोग करते हैं।

## 4.2 कोण के प्रकार :

![EX_4_P88_Q1](Assets/MATH_GEOMETRY/CH4.2_Types_of_Angle.svg)

- एक कोण जिसकी माप समकोण से कम हो, **न्यून कोण** कहलाता है
- **समकोण** की माप 90°
- जिसकी माप समकोण से अधिक और ऋजुकोण से कम हो **अधिक कोण** कहलाता है।
- एक **प्रतिवर्ती कोण** ऋजुकोण से बड़ा और संपूर्ण कोण से छोटा होता है।
- **ऋजुकोण** की माप 180°

## 4.3 लंब (perpendicular)

![EX_4_P88_Q1](Assets/MATH_GEOMETRY/CH4.3_Perpendicular.svg)

- दो प्रतिच्छेदी रेखाएँ परस्पर **लंब (perpendicular)** कहलाती हैं, यदि उनके बीच का कोण 90° हो।
- एक रेखाखंड का **लंब समद्विभाजक** उस रेखाखंड पर लंब होता है और उसे दो बराबर भागों में विभाजित करता है।

## 4.4 संबंधित कोण

एक कोण का निर्माण तब होता है जब दो रेखाएँ (अथवा किरण अथवा रेखाखंड) एक दूसरे को मिलती हैं।

### 4.4.1 पूरक कोण (Complementary angles)

![EX_4_P88_Q1](Assets/MATH_GEOMETRY/CH4.4.1_Complementary_angles.svg)

- दो कोणों के मापों का योग 90° होता है, तो ये कोण **पूरक कोण** कहलाते हैं।
- दो कोण पूरक होते हैं, तो इनमें से प्रत्येक कोण दूसरे कोण का **पूरक** कहलाता है।

### 4.4.2 संपूरक कोण (Supplementary angles)

![EX_4_P88_Q1](Assets/MATH_GEOMETRY/CH4.4.2_Supplementary_angles.svg)

- कोणों के ऐसे युग्म **संपूरक कोण** कहलाते हैं।
- जब दो कोण संपूरक होते हैं तो उनमें से प्रत्येक कोण दूसरे कोण का **संपूरक** कहलाता है।

### 4.4.3 आसन्न कोण (Adjacent angle)

![EX_4_P88_Q1](Assets/MATH_GEOMETRY/CH4.4.3_Adjacent_angles.svg)

- ∠ABD + ∠DBC = ∠ABC
- एक उभयनिष्ठ शीर्ष और एक उभयनिष्ठ भुजा होती है। परंतु कोई उभयनिष्ठ अंतस्थ नहीं होता है।

![EX_4_P88_Q1](Assets/MATH_GEOMETRY/CH4.4.3_Adjacent_angle.svg)

### 4.4.4 रैखिक युग्म (Linear pair)

![EX_4_P88_Q1](Assets/MATH_GEOMETRY/CH4.4.4_Linear_Pair.svg)

- आसन्न कोण और संपूरक कोण

### 4.4.5 शीर्षाभिमुख कोण (Vertically opposite angles)

![EX_4_P88_Q1](Assets/MATH_GEOMETRY/CH4.4.5_Vertically_opposite_angles.svg)

- जब दो रेखाएँ प्रतिच्छेद करती हैं (सामान्यतः, अक्षर X की भाँति दिखाई देती हैं) तो हमें सम्मुख कोणों के दो युग्म प्राप्त होते हैं। इन्हें शीर्षाभिमुख कोण कहा जाता है। इनका माप समान होता है।

## 4.4.6 तिर्यक छेदी रेखा (Transversal)

![EX_4_P88_Q1](Assets/MATH_GEOMETRY/CH4.4.6_Transversal.svg)

- दो अथवा अधिक रेखाओं को विभिन्न बिंदुओं पर प्रतिच्छेद करने वाली रेखा तिर्यक छेदी रेखा कहलाती है।
- एक तिर्यक छेदी रेखा आरेख से विभिन्न प्रकार के कोण प्राप्त होते हैं।
- **कोणों के प्रकार**
  1. **अंतः कोण (Interior angles)c**
     - ∠3
     - ∠4
     - ∠5
     - ∠6
  2. **बाह्यः कोण (Exterior angles) :**
     - ∠1
     - ∠2
     - ∠7
     - ∠8
  3. **संगत कोण (Corresponding angles) :** जब एक तिर्यक छेदी रेखा दो समांतर रेखाओं को काटती है, तो हमें निम्नलिखित रुचिकर संबंध प्राप्त होते है। संगत कोणों का प्रत्येक युग्म समान होता है। (F - आकार)
     - ∠1 तथा ∠5 (∠1 = ∠5)
     - ∠2 तथा ∠6 (∠2 = ∠6)
     - ∠3 तथा ∠7 (∠3 = ∠7)
     - ∠4 तथा ∠8 (∠4 = ∠8)
  4. **एकांतर अंतः कोण (Alternate interior angles) :** (Z - आकार)
     - ∠4 तथा ∠6 (∠4 = ∠6)
     - ∠3 तथा ∠5 (∠5 = ∠5)
  5. **एकांतर बाह्य: कोण (Alternate exterior angles) :** (Z - आकार)
     - ∠1 तथा ∠7 (∠1 = ∠7)
     - ∠2 तथा ∠8 (∠2 = ∠8)
  6. **तिर्यक रेखा के एक ही ओर के अंत: कोण** (तिर्यक छेदी रेखा के एक ही तरफ़ बने अंतः कोणों का प्रत्येक युग्म संपूरक होता है) :
     - ∠3 तथा ∠6 (∠3 + ∠6 = 180°)
     - ∠4 तथा ∠5 (∠4 + ∠5 = 180°)
  7. **रैखिक युग्म (Linear pair) :**
     - ∠1 और ∠2 (∠1 + ∠2 = 180°)
     - ∠2 और ∠3 (∠2 + ∠3 = 180°)
     - ∠3 और ∠4 (∠3 + ∠4 = 180°)
     - ∠1 और ∠4 (∠1 + ∠4 = 180°)
     - ∠5 और ∠6 (∠5 + ∠6 = 180°)
     - ∠6 और ∠7 (∠6 + ∠7 = 180°)
     - ∠7 और ∠8 (∠7 + ∠8 = 180°)
     - ∠5 और ∠8 (∠5 + ∠8 = 180°)
  8. **शीर्षाभिमुख कोण (Vertically opposite angles) :**
     - ∠1 और ∠3 (∠1 = ∠3)
     - ∠2 और ∠4 (∠2 = ∠4)
     - ∠5 और ∠7 (∠5 = ∠7)
     - ∠6 और ∠8 (∠6 = ∠8)

### 4.4.7 समांतर रेखाओं की तिर्यक छेदी रेखा (Transversal of Parallel line)

![EX_4_P88_Q1](Assets/MATH_GEOMETRY/CH4.4.7_Transversal_of_Parallel_Lines.svg)

# 5. त्रिभुज (Triangle)

![EX_4_P88_Q1](Assets/MATH_GEOMETRY/CH5_Triangle.svg)

**त्रिभुज ABC या $ΔABC$** एक तीन भुजाओं वाला बहुभुज होता है। ('त्रि' का अर्थ है 'तीन')

- **भुजाएँ :**
  - $\overline{AB}$, $\overline{BC}$, $\overline{CA}$
- **कोण :**
  - ∠BAC, ∠ABC, ∠BCA **या** ∠A, ∠B, ∠C
- **शीर्ष:**
  - A, B, C **या** बिंदु A, बिंदु B, बिंदु C **या** शीर्ष A, शीर्ष B, शीर्ष C
- **सम्मुख भुजा :**
  - शीर्ष A की सम्मुख भुजा $\overline{BC}$
  - शीर्ष B की सम्मुख भुजा $\overline{AC}$
  - शीर्ष C की सम्मुख भुजा $\overline{AB}$
- **सम्मुख कोण :**
  - $\overline{AB}$ के सम्मुख कोण ∠BCA
  - $\overline{BC}$ के सम्मुख कोण ∠BAC
  - $\overline{AC}$ के सम्मुख कोण ∠ABC
- त्रिभुज के कोणों के योग का गुण –
  - एक त्रिभुज के तीनों कोणों का योग 180° होता है।
  - ∠A + ∠B + ∠C = 180°
- एक त्रिभुज की **तीन भुजाएँ** तथा **तीन कोण**, इसके **छः अवयय** कहलाते हैं।
- त्रिभुज की भुजाओं से संबंधित गुण–
  (i) त्रिभुज की कोई दो भुजाओं की मापों का योग, तीसरी भुजा की माप से अधिक होता है।
  (ii) त्रिभुज की कोई दो भुजाओं की मापों का अंतर, तीसरी भुजा की माप से कम होता है।

> तीन भुजाओं वाला बहुभुज एक **त्रिभुज** कहलाता है

![EX_4_P88_Q1](Assets/MATH_GEOMETRY/CH5_a_Triangle_Point.svg)

# प्रश्‍नावली

1. ![EX_4.4_Q2](Assets/MATH_VI/EX_4.4_Q2.svg){width=45%}
   (a) संलग्न आकृति में तीन त्रिभुजों की पहचान कीजिए।
   (b) सात कोणों के नाम लिखिए।
   (c) इसी आकृति में छः रेखाखंडों के नाम लिखिए।
   (d) किन दो त्रिभुजों में ∠B उभयनिष्ठ है?

## 5.1 त्रिभुज के प्रकार (Types of triangle)

![EX_4_P88_Q1](Assets/MATH_GEOMETRY/CH5_Types_of_Triangle.svg)

- एक त्रिभुज जिसकी प्रत्येक भुजा की माप समान हो, **समबाहु त्रिभुज** कहलाता है। समबाहु त्रिभुज का प्रत्येक कोण 60° का होता है।
- एक त्रिभुज, जिसकी कोई दो भुजाएँ माप में समान हों, **समद्विबाहु त्रिभुज** कहलाता है। समद्विबाहु त्रिभुज की असमान भुजा उसका **आधार या $\overline{BC}$** कहलाती है तथा आधार पर बने दोनों कोण एक दूसरे के बराबर होते हैं।
- समकोण त्रिभुज में समकोण के सामने वाली भुजा **कर्ण या $\overline{AC}$** तथा अन्य दोनों भुजाएँ उसके **पाद ($\overline{AB}$ और $\overline{AC}$)** कहलाती हैं।

## 5.2 त्रिभुज की माध्यिकाएँ (Median of triangle)

![EX_4_P88_Q1](Assets/MATH_GEOMETRY/CH5.2_Triangle_Median.svg)

- किसी त्रिभुज के एक शीर्ष को उसके सम्मुख भुजा के मध्य बिंदु से मिलाने वाले रेखाखंड को उसकी एक **माध्यिका** कहते हैं। एक त्रिभुज की तीन माध्यिकाएँ होती हैं।

## 5.3 त्रिभुज की शीर्षलंब (Altitude of triangle)

- ![EX_4_P88_Q1](Assets/MATH_GEOMETRY/CH5.3_Triangle_Altitude_Height_and_Three_Altitude.svg)

- वह रेखाखंड जो शीर्ष A से सीधा ऊर्ध्वाधर नीचे $\overline{BC}$ तक और उस पर लंबवत होता है, इसकी **ऊँचाई** होती है।
- किसी त्रिभुज के एक शीर्ष से उसके सम्मुख भुजा पर खींचे गए लंब को त्रिभुज का एक **शीर्षलंब** कहते हैं। एक त्रिभुज के तीन शीर्षलंब होते हैं। $\overline{DC}$, $\overline{AE}$ और $\overline{BF}$
- रेखाखंड AL त्रिभुज का एक **शीर्षलंब** है।

## 5.4 त्रिभुज का बाह्य कोण (Exterior angle of triangle)

![EX_4_P88_Q1](Assets/MATH_GEOMETRY/CH5.4_Exterior_angle_of_a_triangle_1.svg)

- एक त्रिभुज के तीनों कोणों का योग : ∠1 + ∠2 + ∠3 = 180°
- रैखिक युग्म (Linear pair) : ∠3 + ∠4 = 180°
- बाह्य कोण का एक गुण –
  त्रिभुज के बाह्य कोण की माप, उसके दो सम्मुख अंतःकोणों के योग के बराबर होती है।
- सम्मुख अंतःकोणों का योग = बाह्य कोण <br> ∠1 + ∠2 + ∠3 = ∠3 + ∠4<br> ∠1 + ∠2 = ∠4

![EX_4_P88_Q1](Assets/MATH_GEOMETRY/CH5.4_Exterior_angle_of_a_triangle_2.svg)

- किसी त्रिभुज का **बाह्य कोण** किसी एक भुजा को एक ही ओर बढ़ाने पर बनता है। प्रत्येक शीर्ष पर, एक भुजा को दो प्रकार से बढ़ाकर दो बाह्य कोण बनाए जा सकते हैं।

## 5.5 समकोण त्रिभुज तथा पाइथागोरस प्रमेय (Pythagoras Theorem and Right angled triangle)

![EX_4_P88_Q1](Assets/MATH_GEOMETRY/CH5.5_Right_angled_triangle.svg)

- AB ऊँचाई, शीर्षलंब या लंब है।
- BC आधार है।
- AB ⟂ BC
- ∠B = 90°
- समकोण त्रिभुज में समकोण के सामने वाली भुजा **कर्ण या $\overline{AC}$** तथा अन्य दोनों भुजाएँ उसके **पाद ($\overline{AB}$ और $\overline{AC}$)** कहलाती हैं।
- **एक समकोण त्रिभुज में कर्ण का वर्ग = उसके पादों के वर्गों का योग।**
- यदि एक त्रिभुज, समकोण त्रिभुज नहीं है तब यह गुण प्रयुक्त नहीं होता है। यह गुण इस बात को तय करने में उपयोगी होता है कि कोई दिया गया त्रिभुज समकोण त्रिभुज है या नहीं।

![EX_4_P88_Q1](Assets/MATH_GEOMETRY/CH5.5_Pythagoras_Theorem.svg)

- **पाइथागोरस प्रमेय (Pythagoras Theorem):** एक समकोण त्रिभुज में, कर्ण का वर्ग शेष दो भुजाओं के वर्गों के योग के बराबर होता है।
  - **कर्ण^2^ = लम्ब^2^ + आधार^2^** **या** $AC^2 = AB^2 + BC^2$ **या** $a^2 + b^2 = c^2$

## 5.6 त्रिभुजों की सर्वांगसमता (Triangle of Congruent)

- सर्वांगसम वस्तुएँ एक दूसरे की प्रतिलिपियाँ होती हैं।
- दो वस्तुओं के सर्वांगसम होने के संबंध को सर्वांगसमता कहते हैं। (त्रिआयामी 3D)
- 'सर्वांगसम' का अर्थ है 'सभी प्रकार से बराबर', अर्थात् वे आकृतियाँ जिनके समान आकार और समान माप हैं।

![EX_4_P88_Q1](Assets/MATH_GEOMETRY/CH5.6.1_Congruence.svg)

- दो तल आकृतियाँ, माना, F~1~ और F~2~ सर्वांगसम होती हैं यदि F~1~ की अक्स-प्रतिलिपि F~2~. को पूर्णतया ढक लेती है।
- दो रेखाखंड, माना $\overline{AB}$ और $\overline{CD}$, सर्वांगसम होते हैं यदि उनकी लंबाइयाँ बराबर हों।
- दो कोण, माना, ∠ABC और ∠PQR, सर्वांगसम होते हैं यदि उनकी माप बराबर हो।

## 5.7 त्रिभुज की सर्वांगसमता (Congruence of triangles)

![EX_4_P88_Q1](Assets/MATH_GEOMETRY/CH5.7_Congruence_of_triangles.svg)

- **संगत शीर्ष (Corresponding Vertices) :**
  - A और P (P ↔ A)
  - B और Q (Q ↔ B)
  - C और R (R ↔ C)
- **संगत भुजा (Corresponding Sides) :**
  - AB = PQ
  - BC = QR
  - AC = PR
- **संगत कोण (Corresponding Angles) :**
  - ∠A = ∠P
  - ∠B = ∠Q
  - ∠C = ∠R
- यदि ΔPQR, ΔXYZ के सर्वांगसम है या ΔPQR ≅ ΔXYZ
- सर्वांगसम त्रिभुजों में संगत भाग बराबर होते हैं और 'सर्वांगसम त्रिभुजों के संगत भागों के लिए' हम संक्षेप में 'CPCT' लिखते हैं।

### 5.7.1 त्रिभुजों की सर्वांगसमता की कसौटियाँ (Criteria for Congruent of Triangles)

![EX_4_P88_Q1](Assets/MATH_GEOMETRY/CH5.7.1_Triangle_of_Congruent.svg)

- **SSS (Side-Side-Side) :** एक दिए हुए सुमेलन के अंतर्गत, दो त्रिभुज सर्वांगसम होते हैं यदि एक त्रिभुज की तीनों भुजाएँ किसी दूसरे त्रिभुज की तीनों संगत भुजाओं के बराबर हो। जैसे
  - ![EX_4_P88_Q1](Assets/MATH_GEOMETRY/CH5.7.1_SSS_congruence_rule_1.svg)
- **SAS (Side-Angle-Side) :** एक दिए हुए सुमेलन के अंतर्गत, दो त्रिभुज सर्वांगसम होते हैं यदि एक त्रिभुज की दो भुजाएँ और उनके अंतर्गत कोण, दूसरे त्रिभुज की दो संगत भुजाओं और उनके अंतर्गत कोण के बराबर हो।
  - ![EX_4_P88_Q1](Assets/MATH_GEOMETRY/CH5.7.1_SAS_congruence_rule_1.svg)
- **ASA (Angle-Side-Angle) :** एक दिए हुए सुमेलन के अंतर्गत, दो त्रिभुज सर्वांगसम होते हैं यदि एक त्रिभुज के दो कोण और उनकी अंतर्गत भुजा किसी दूसरे त्रिभुज के दो संगत कोणों और अंतर्गत भुजा के बराबर हो।
  - ![EX_4_P88_Q1](Assets/MATH_GEOMETRY/CH5.7.1_ASA_congruence_rule_1.svg)
- **RHS/HL (Right angle-Hypotenuse-Side/Hypotenuse-Leg) :** एक दिए हुए सुमेलन के अंतर्गत, दो समकोण त्रिभुज सर्वांगसम होते हैं यदि किसी समकोण त्रिभुज का कर्ण और एक भुजा किसी दूसरे समकोण त्रिभुज के कर्ण और संगत भुजा के बराबर हो।
  - ![EX_4_P88_Q1](Assets/MATH_GEOMETRY/CH5.7.1_RHS_congruence_rule_1.svg)
- > **AAA सर्वांगसमता नियम नहीं होती है।** : यह आवश्यक नहीं है कि बराबर संगत कोणों के दो त्रिभुज सर्वांगसम हों। ऐसे सुमेलनों में, इनमें से एक, दूसरे की बढ़ी हुई प्रतिलिपि हो सकती है। (वे सर्वांगसम होंगे यदि वे एक दूसरे की एक जैसी प्रतिलिपि हो)।
  - > ![EX_4_P88_Q1](Assets/MATH_GEOMETRY/CH5.7.1_Triangle_angle.svg)

## 5.8 त्रिभुजों की समरूपता (Similarity of Triangles)

- दो त्रिभुज सर्वांगसम तब कहे जाते हैं जब उनके समान आकार (shape) तथा समान आमाप (size) हों।
- दो आकृतियाँ जिनके समान आकार हों (परंतु समान आमाप होना आवश्यक न हो) समरूप आकृतियाँ (similar figures) कहलाती हैं।

![EX_4_P88_Q1](Assets/MATH_GEOMETRY/CH5.8_Similar_figures.svg)

- इनमें कुछ सर्वांगसम हैं और कुछ सर्वांगसम नहीं हैं, परंतु इनमें से सभी के आकार समान हैं। अतः, ये सभी वे आकृतियाँ हैं जिन्हें हम समरूप (similar) कहते हैं। दो समरूप आकृतियों के आकार समान होते हैं परंतु इनके आमाप समान होने आवश्यक नहीं हैं। अतः, सभी वृत्त समरूप होते हैं।
- सभी वृत्ताें की तरह ही, यहाँ सभी वर्ग समरूप हैं तथा सभी समबाहु त्रिभुज समरूप हैं।
- भुजाओं की समान संख्या वाले दो बहुभुज **समरूप** होते हैं, यदि
  (a) उनके संगत कोण बराबर हों तथा
  (b) इनकी संगत भुजाएँ एक ही अनुपात में (अर्थात् समानुपाती) हों।
- बहुभुजों के लिए संगत भुजाओं के इस एक ही अनुपात को स्केल गुणक (scale factor) [अथवा प्रतिनिधित्व भिन्न (Representative Fraction)] कहा जाता है।

![EX_4_P88_Q1](Assets/MATH_GEOMETRY/CH5.8_Similar_quadrilateral.svg)

- चतुर्भुज A′B′C′D′ चतुर्भुज ABCD के समरूप है। हम यह भी कह सकते हैं कि चतुर्भुज ABCD चतुर्भुज A′B′C′D′ के समरूप है।
- **शीर्ष:**
  - शीर्ष A′ शीर्ष A के संगत है (A′ ↔ A)
  - शीर्ष B′ शीर्ष B के संगत है (B′ ↔ B)
  - शीर्ष C′ शीर्ष C के संगत है (C′ ↔ C)
  - शीर्ष D′ शीर्ष D के संगत है (D′ ↔ D)
- दोनों चतुर्भुजों के कोणों और भुजाओं को वास्तविक रूप से माप कर - भुजाओं की समान संख्या वाले दो बहुभुज समरूप होते हैं,
  - **उनके सभी संगत कोण बराबर हों**
    - ∠A = ∠A′
    - ∠B = ∠B′
    - ∠C = ∠C′
    - ∠D = ∠D′
  - **उनकी सभी संगत भुजाएँ एक ही अनुपात (समानुपात) में हों।**
    - $\frac{{AB}}{A^\prime B^\prime}$ =$\frac{{BC}}{B^\prime C^\prime}$ = $\frac{{CD}}{C^\prime D^\prime}$ = $\frac{{AD}}{A^\prime D^\prime}$
  - ![EX_4_P88_Q1](Assets/MATH_GEOMETRY/CH5.8_Similar_figures_1.svg)

* यदि एक बहुभुज किसी अन्य बहुभुज के समरूप हो और यह दूसरा बहुभुज एक तीसरे बहुभुज के समरूप हो, तो पहला बहुभुज तीसरे बहुभुज के समरूप होगा।
* दो चतुर्भुजों (एक वर्ग और एक आयत) में, संगत कोण बराबर हैं, परंतु इनकी संगत भुजाएँ एक ही अनुपात में नहीं हैं। अतः, ये दोनों चतुर्भुज समरूप नहीं हैं।
* ![EX_4_P88_Q1](Assets/MATH_GEOMETRY/CH5.8_Similar_figures_2.svg)
* दो चतुर्भुजों (एक वर्ग और एक समचतुर्भुज) में, संगत भुजाएँ एक ही अनुपात में हैं, परंतु इनके संगत कोण बराबर नहीं हैं। पुनः, दोनों बहुभुज (चतुर्भुज) समरूप नहीं हैं।
* ![EX_4_P88_Q1](Assets/MATH_GEOMETRY/CH5.8_Similar_figures_3.svg)
* दो बहुभुजों की समरूपता के प्रतिबंधों (i) और (ii) में से किसी एक का ही संतुष्ट होना उनकी समरूपता के लिए पर्याप्त नहीं है।

### 5.8.1 त्रिभुजों की समरूपता की कसौटियाँ (Criteria for Similarity of Triangles)

> आधारभूत समानुपातिकता प्रमेय (Basic Propor-tionality Theorem)

![EX_4_P88_Q1](Assets/MATH_GEOMETRY/CH5.8_criteria_for_similarity_of_triangles.svg)

दो त्रिभुज समरूप होते हैं यदि

1. उनके संगत कोण बराबर हों तथा
   - ∠A = ∠D, ∠B = ∠E, ∠C = ∠F है तथा
2. उनकी संगत भुजाएँ एक ही अनुपात में (समानुपाती हों)।
   - $\frac{AB}{DE}$ = $\frac{BC}{EF}$ = $\frac{CA}{FD}$
3. त्रिभुजों की समरूपता को '**∆ ABC ~ ∆ DEF**' लिखते हैं तथा '**त्रिभुज ABC समरूप है त्रिभुज DEF के**' पढ़ते हैं। संकेत '~' 'समरूप' को प्रकट करता है।
4. त्रिभुजों ABC और DEF के लिए, हम ∆ ABC ~ ∆ EDF अथवा ∆ ABC ~ ∆ FED नहीं लिख सकते। परंतु हम ∆ BAC ~ ∆ EDF लिख सकते हैं।
5. यदि दो त्रिभुजों के संगत कोण बराबर हों, तो वे **समानकोणिक त्रिभुज (equiangular triangles)** कहलाते हैं। एक प्रसिद्ध यूनानी गणितज्ञ थेल्स (Thales) ने दो समानकोणिक त्रिभुजों से संबंधित एक महत्वपूर्ण तथ्य प्रतिपादित किया

![EX_4_P88_Q1](Assets/MATH_GEOMETRY/CH5.8.1_Similarity_Criterion.svg)

- **AA (Angle-Angle):** यदि दो त्रिभुजों में, संगत कोण बराबर हों, तो उनकी संगत भुजाएँ एक ही अनुपात में (समानुपाती) होती हैं और इसीलिए ये त्रिभुज समरूप होते हैं।
  - ![EX_4_P88_Q1](Assets/MATH_GEOMETRY/CH5.8.1_AA_Similarity_Criterion.svg)
  - **AAA (Angle-Angle-Angle):**
    - ![EX_4_P88_Q1](Assets/MATH_GEOMETRY/CH5.8_criteria_for_similarity_of_triangles.svg)
- **SSS (Side-Side-Side):** यदि दो त्रिभुजों में एक त्रिभुज की भुजाएँ दूसरे त्रिभुज की भुजाओं के समानुपाती (अर्थात् एक ही अनुपात में) हों, तो इनके संगत कोण बराबर होते हैं, और इसीलिए दोनों त्रिभुज समरूप होते हैं।
  - ![EX_4_P88_Q1](Assets/MATH_GEOMETRY/CH5.8.2_SSS_Similarity_Criterion.svg)
- **SAS (Side-Angle-Side):** यदि एक त्रिभुज का एक कोण दूसरे त्रिभुज के एक कोण के बराबर हो तथा इन कोणों को अंतर्गत करने वाली भुजाएँ समानुपाती हों, तो दोनोें त्रिभुज समरूप होते हैं।
  - ![EX_4_P88_Q1](Assets/MATH_GEOMETRY/CH5.8.3_SAS_Similarity_Criterion.svg)

# 6. चतुर्भुज (Quadrilateral)

![EX_4_P88_Q1](Assets/MATH_GEOMETRY/CH6_Quadrilateral.svg)

चार भुजाओं वाला बहुभुज एक **चतुर्भुज ABCD** कहलाता है। इसको शीर्षों के एक क्रम के अनुसार नामांकित करना चाहिए।

- **भुजाएँ :**
  - $\overline{AB}$, $\overline{BC}$, $\overline{CD}$, $\overline{DA}$
- **कोण :**
  - ∠BAD, ∠ABC, ∠BCD, ∠CDA **या** ∠A, ∠B, ∠C, ∠D
- **शीर्ष:**
  - A, B, C, D **या** बिंदु A, बिंदु B, बिंदु C, बिंदु D **या** शीर्ष A, शीर्ष B, शीर्ष C, शीर्ष D
- **विकर्ण (diagonal) :**
  - $\overline{BD}$ और $\overline{AC}$
- **सम्मुख भुजा :**
  - $\overline{AB}$ और $\overline{DC}$ सम्मुख भुजाएँ
  - $\overline{BC}$ और $\overline{AD}$ सम्मुख भुजाएँ
- **सम्मुख कोण :**
  - ∠A और ∠C के सम्मुख कोण
  - ∠B और ∠D के सम्मुख कोण
- **आसन्न कोण :**
  - ∠A और ∠B आसन्न कोण
  - ∠B और ∠C आसन्न कोण
  - ∠C और ∠D आसन्न कोण
  - ∠D और ∠A आसन्न कोण
- **त्रिभुज (Triangle) :**
  - ΔAOB, ΔAOD, ΔCOD और ΔCOB
  - ΔABC और ΔADC
- किसी चतुर्भुज के कोणों का योग 360° होता है।

> चार भुजाओं वाला बहुभुज एक **चतुर्भुज** कहलाता है।

## 6.1 चतुर्भुज के प्रकार (Types of quadrilateral)

![EX_4_P88_Q1](Assets/MATH_GEOMETRY/CH6_Types_of_Quadrilateral.svg)

1. **समलंब (trapezium):** आकृति (i) में,
   **गुण :**
   (a) सम्मुख भुजाओं का एक युग्म समांतर होता है। AB ∥ DC
   (b) **समद्विबाहु समलंब (isosceles trapezium):** AD = BC और AC = BD
1. **समांतर चतुर्भुज (parallelograms):** आकृतियों (ii), (iii) , (iv) और (v) में,
   गुण :
   (a) समांतर चतुर्भुज का एक विकर्ण उसे दो सर्वांगसम त्रिभुजों में विभाजित करता है।
   (b) सम्मुख भुजाएँ बराबर होती हैं। AB = DC और BC = AD
   (c) सम्मुख कोण बराबर होते हैैं। ∠A = ∠C और ∠B = ∠D
   (d) विकर्ण एक दूसरे को समद्विभाजित करते हैैं।
   (e) सम्मुख भुजाओं का एक युग्म बराबर हो और समांतर हो। AB ∥ DC और AD ∥ BC
   (f) किसी चतुर्भुज की भुजाओं के मध्य-बिंदुओं को एक क्रम से मिलाने वाले रेखाखंडों द्वारा बना चतुर्भुज एक समांतर चतुर्भुज होता है।
1. **आयत (rectangle):** आकृति (iii) में,
   गुण :
   (a) समांतर चतुर्भुज के सभी गुण होते हैैं।
   (b) प्रत्येक कोण समकोण होता हैं। ∠A = ∠B = ∠C = ∠D = 90°
   (c) विकर्ण बराबर माप के होते हैैं।
   (d) आयत के विकर्ण परस्पर समद्विभाजित करते हैं और बराबर होते हैं। इसका विलोम भी सत्य है। AC = BD
   (d) AB ∥ DC और AD ∥ BC
   (e) AB = DC और AD = BC
1. **समचतुर्भुज (rhombus):** आकृति (iv) में,
   गुण :
   (a) समांतर चतुर्भुज के सभी गुण होते हैं। AB ∥ DC और AD ∥ BC
   (b) विकर्ण परस्पर लंब होते हैैं। AC ⟂ BD
   (c) समचतुर्भुज के विकर्ण परस्पर समकोण पर समद्विभाजित करते हैं। इसका विलोम भी सत्य है।
   (d) AB = BC = CD = AD
1. **वर्ग:** आकृति (v) में,
   गुण :
   (a) एक आयत जिसकी सभी भुजाएँ बराबर होती हैं। AB = BC = CD = AD
   (b) 4 समकोण वाला समचतुर्भुज है। ∠A = ∠B = ∠C = ∠D = 90°
   (c) वर्ग के विकर्ण परस्पर समकोण पर समद्विभाजित करते हैं और बराबर होते हैं। इसका विलोम भी सत्य है। AC ⟂ BD
   (d) AB ∥ DC और AD ∥ BC
1. **पतंग (kite):** आकृति (vi),
   गुण :
   (a) विकर्ण एक दूसरे पर लंब होते हैं। DB ⟂ AC
   (b) एक विकर्ण दूसरे विकर्ण को समद्विभाजित करता है।
   (c) m∠D = m∠B
   (d) AD = AB और BC = DC
1. **ध्यान दीजिए** कि वर्ग, आयत और समचतुर्भुज में से प्रत्येक एक समांतर चतुर्भुज होता है।
   (a) एक वर्ग एक आयत है और एक समचतुर्भुज भी है।
   (b) एक समांतर चतुर्भुज एक समलंब है।
   (c) पतंग एक समांतर चतुर्भुज नहीं है।
   (d) समलंब एक समांतर चतुर्भुज नहीं है (क्योंकि इसमें सम्मुख भुजाओं का एक युग्म ही समांतर है और समांतर चतुर्भुज के लिए सम्मुख भुजाओं के दोनों युग्म समांतर होने चाहिए)।
   (e) एक आयत अथवा एक समचतुर्भुज एक वर्ग नहीं है।

- > एक चतुर्भुज की अद्वितीय रूप से रचना की जा सकती है, यदि उसकी चारों भुजाओं और एक विकर्ण की लंबाइयाँ दी हुई हों।
- > एक चतुर्भुज की अद्वितीय रूप से रचना को जा सकती है, यदि उसको तीन भुजाओं और दोनों विकणों की लंबाइयाँ दी हुई हों।
- > एक चतुर्भुज को अद्वितीय रूप से रचना की जा सकती है, यदि इसकी दो आसन्न भुजाएँ और तीन कोण दिये हों।
- > एक चतुर्भुज की अद्वितीय रूप से रचना की जा सकती है, यदि इसकी तीन भुजाएँ और दो अतर्गत कोण दिये हों।

# 7. बहुभुज (Polygons)

![EX_4_P88_Q1](Assets/MATH_GEOMETRY/CH7_polygons_and_non-polygons.svg)

रेखाखंडों से बनी बंद आकृति एक **बहुभुज** कहलाती है। (केवल रेखाखंडों से बना एक सरल बंद वक्र एक **बहुभुज** कहलाता है।) (केवल रेखाखंडों से बनी एक सरल बंद आकृति एक **बहुभुज** कहलाती है।) यहाँ –

![EX_4_P88_Q1](Assets/MATH_GEOMETRY/CH7_diagonal.svg)

1. बहुभुज को बनाने वाले रेखाखंड उसकी **भुजाएँ** (sides) कहलाती हैं।
   - $\overline{AB}$, $\overline{BC}$, $\overline{CD}$, $\overline{DE}$ और $\overline{EA}$ हैं।
2. कोई भी दो भुजाएँ जिनमें एक उभयनिष्ट अंत बिंदु हो, बहुभुज की **आसन्न भुजाएँ** (adjacent sides) कहलाती हैं।
   - BA और AE, AB और BC, BC और CD, ED और DC तथा AE और ED आसन्न भुजाएँ हैं।
3. दो भुजाएँ जहाँ मिलती हैं उस बिंदु को बहुभुज का **शीर्ष** (vertex) कहते हैं। भुजाएँ $\overline{AE}$ और $\overline{ED}$ बिंदु E पर मिलती हैं, इसलिए E बहुभुज ABCD का एक शीर्ष है।
   - A, B, C, D और E हैं।
4. बहुभुज की एक ही भुजा के अंत बिंदु **आसन्न शीर्ष** (adjacent vertice) कहलाते हैं।
   - A और B, B और C, C और D तथा D और E आसन्न शीर्ष हैं।
5. ऐसे शीर्ष जो आसन्न नहीं हैं को मिलाने से बना रेखाखंड बहुभुज का **विकर्ण** (diagonal) कहलाता है।
   - एक बहुभुज का विकर्ण उसके दो अक्रमागत शीर्षो को जोड़ने वाला **रेखाखंड** होता है।
   - $\overline{AC}$, $\overline{AD}$, $\overline{BD}$, $\overline{BE}$ और $\overline{CE}$ हैं।

## 7.1 बहुभुजों का वर्गीकरण (Types of polygons)

![EX_4_P88_Q1](Assets/MATH_GEOMETRY/CH7_Types_of_Polygons.svg)

- **चतुर्भुज** एक ऐसा बहुभुज है जिसकी केवल चार भुजाएँ होती हैं।

![EX_4_P88_Q1](Assets/MATH_GEOMETRY/CH7_interior_and_exterior.svg)

## 7.2 उत्तल और अवतल बहुभुज (Convex and Concave polygons)

![EX_4_P88_Q1](Assets/MATH_GEOMETRY/CH7_convex_and_concave.svg)

- एक **उत्तल बहुभुज** वह बहुभुज होता है जिसके किसी भी विकर्ण का कोई भाग उसके बहिर्भाग में न आए।

## सम तथा विषम बहुभुज (Regular and Irregular Polygons)

![EX_4_P88_Q1](Assets/MATH_GEOMETRY/CH7_regular_and_irregular.svg)

- एक **समबहुभुज** ऐसा बहुभुज है, जिसकी सभी भुजाएँ बराबर होती हैं तथा सभी कोण भी बराबर होते हैं।
- एक बहुभुज जिसकी सभी भुजाएँ और सभी कोण बराबर हों, एक **समबहुभुज** कहलाता है।

> > n भुजाओं वाले बहुभुज के अंतःकोणों का योग (n − 2) सरल कोणों के बराबर होता है।
> > एक चतुर्भुज के अंत:कोणों का योग 360° होता है।
> > एक बहुभुज के एक ही क्रम में लिये गये सभी बहिष्कोणों का योग 360° होता है।

# 8. वृत (Circle)

![EX_4_P88_Q1](Assets/MATH_GEOMETRY/CH8_Circle.svg)

- **केंद्र (Center) :** बिंदु C
- **त्रिज्य (Radius) (r) :** $\overline{CA}$, $\overline{CB}$, $\overline{CP}$ तथा $\overline{CM}$
  - आकृति में $\overline{CP}$ और $\overline{CM}$ ऐसी त्रिज्याएँ हैं कि बिंदु P, C, M एक ही रेखा में हैं।
- **व्यास (Diameter) (d)** : $\overline{PM}$
- **जीवा (Chord)** : $\overline{PB}$
<!-- - **चाप (Arc)** : चाप PQ या $\overgroup{PQ}$ -->
- - **चाप (Arc)** : चाप PQ या ![inline](Assets/MATH_GEOMETRY/arc_PQ.svg)

एक निश्चित बिंदु से समान दूरी पर चक्कर लगाने से बना बिंदुओं का पथ **वृत** कहलाता है। निश्चित बिंदु वृत्त का **केंद्र** कहलाता है, निश्चित दूरी (समान दूरी) **त्रिज्या** कहलाती है तथा वृत्त के चारों ओर चली गयी दूरी उसकी **परिधि** कहलाती है। वृत्त पर किन्हीं दो बिंदुओं को मिलाने वाला रेखाखंड वृत्त की एक **जीवा** (chord) कहलाती है।

> वह आकृति जिस पर स्थित प्रत्येक बिंदु एक निश्चित बिंदु से समान दूरी पर हो, एक **वृत्त** कहलाता है। निश्चित बिंदु वृत्त का **केद्र** तथा समान दूरी वृत्त की **त्रिज्या** कहलाती है।

- केंद्र से होकर जाने वाली जीवा वृत का **व्यास** कहलाती है। वृत्तीय क्षेत्र का वह भाग जो दो त्रिज्याओं और संगत चाप से घिरकर बनता है एक **त्रिज्यखंड** (sector) कहलाता है। वृत्त की एक जीवा और संगत चाप से घिरा वृत्तीय क्षेत्र का भाग एक **वृत्तखंड** (segment of a circle) कहलाता है। वृत्त के एक व्यास के दोनों अंत बिंदु उसे दो बराबर भागों में विभाजित करते हैं। प्रत्येक भाग एक **अर्धवृत्त** (semicircle) कहलाता है।
- उस जीवा को जो वृत्त के केन्द्र से होकर जाती है, वृत्त का व्यास कहते हैं। त्रिज्या के समान शब्द 'व्यास' को भी दो अर्थों में प्रयुक्त किया जाता है, अर्थात् एक रेखाखंड के रूप में तथा इसकी लम्बाई के रूप में।
- व्यास वृत्त की सबसे लम्बी जीवा होती है तथा सभी व्यासों की लम्बाई समान होती है जो त्रिज्या की दो गुनी होती है। $d = 2r$

![EX_4_P88_Q1](Assets/MATH_GEOMETRY/CH8_interior_and_exterior.svg)

एक वृत्त उस तल को, जिस पर वह स्थित है, तीन भागों में विभाजित करता है। ये हैं:

- वृत्त के अन्दर का भाग, जिसे अभ्यंतर (interior) भी कहते हैं,
- वृत्त एवं
- वृत्त के बाहर का भाग, जिसे बहिर्भाग (exterior) भी कहते हैं।
- वृत्त तथा इसका अभ्यंतर मिलकर वृत्तीय क्षेत्र (circular region) बनाते हैं।

![EX_4_P88_Q1](Assets/MATH_GEOMETRY/CH8_major_minor_arc.svg)

दो बिन्दुओं के बीच के वृत्त के भाग को एक चाप (arc) कहते हैं।

- बिन्दुओं P तथा Q के बीच के वृत्त के भागों को देखिए। दोनों भागों में से एक बड़ा है तथा एक छोटा है। बड़े भाग को दीर्घ चाप (major arc) PQ कहते हैं तथा छोटे भाग को लघु चाप (minor arc) कहते हैं। लघु चाप PQ को $\overgroup{PQ}$ से व्यक्त करते हैं तथा दीर्घ चाप PQ को $\overgroup{PRQ}$ से, जहाँ R चाप पर P तथा Q के बीच में कोई बिन्दु है।
- जब तक अन्यथा कहा न जाए, चाप PQ या $\overgroup{PQ}$ लघु चाप को प्रदर्शित करता है। जब P और Q एक व्यास के सिरे हों, तो दोनों चाप बराबर हो जाते हैं और प्रत्येक चाप को अर्धवृत्त (semicircle) कहते हैं।

![EX_4_P88_Q1](Assets/MATH_GEOMETRY/CH8_segment.svg)

![EX_4_P88_Q1](Assets/MATH_GEOMETRY/CH8_sector.svg)

- संपूर्ण वृत्त की लम्बाई को उसकी परिधि (circumference) कहते हैं। जीवा तथा प्रत्येक चाप के मध्य क्षेत्र को वृत्तीय क्षेत्र का खंड या सरल शब्दों में वृत्तखंड कहते हैं।

आप पाएँगे कि दो प्रकार के वृत्तखंड होते हैं। ये हैंः

- दीर्घ वृत्तखंड (major segment) तथा लघु वृत्तखंड (minor segment)।
- केन्द्र को एक चाप के सिरों से मिलाने वाली त्रिज्याओं एवं चाप के बीच के क्षेत्र को त्रिज्यखंड (sector) कहते हैं।
- वृत्तखंड की तरह, आप पाते हैं कि लघु चाप लघु त्रिज्यखंड के तथा दीर्घ चाप दीर्घ त्रिज्यखंड के संगत है।
- क्षेत्र OPQ लघु त्रिज्यखंड (minor sector) तथा शेष वृत्तीय क्षेत्र दीर्घ त्रिज्यखंड (major sector) है। जब दोनों चाप बराबर हो जाते हैं, अर्थात् प्रत्येक अर्धवृत्त होता है, तो दोनों वृत्तखंड तथा दोनों त्रिज्यखंड एक समान हो जाते हैं और प्रत्येक को अर्धवृत्तीय क्षेत्र (semi circular region) कहते हैं।

![EX_4_P88_Q1](Assets/MATH_GEOMETRY/CH8_non-intersecting_secant_tangent.svg)

- रेखा PQ तथा वृत्त में कोई उभयनिष्ठ बिंदु नहीं है। इस दशा में PQ को वृत्त के सापेक्ष **अप्रतिच्छेदी रेखा (non-intersecting line)** कहते है।
- रेखा PQ और वृत्त में दो उभयनिष्ठ बिंदु A और B हैं। इस दशा में हम रेखा PQ को वृत्त की **छेदक रेखा (secant)** कहते हैं।
- रेखा PQ और वृत्त में एक और केवल एक उभयनिष्ठ बिंदु A है। इस दशा में रेखा वृत्त की **स्पर्श रेखा (tangent)** कहलाती है।

# 9. ठोस आकारों का चित्रण

- वास्तविक रूप से, ठोस आकारों को सपाट पृष्ठों (जैसे कागज़) पर खींचा जा सकता है। हम इसे 3-D ठोस का 2-D निरूपण कहते हैं।
- समतल आकृतियों की दो विमाएँ (संक्षिप्त में 2-D) होती हैं तथा ठोस आकारों की तीन विमाएँ (संक्षिप्त में 3-D) होती हैं।
- 2D और 3D वस्तुओं को पहचानना।
- संयोजित या वस्तुओं के मेल में विभिन्न आकारों को पहचानना।
- **3D आकार / वस्तुएँ** वे आकार / वस्तुएँ हैं जो, एक तल में पूर्णतया स्थित नहीं होती हैं।
- 3D वस्तुओं के विभिन्न स्थानों से विभिन्न दृश्य दिखायी देते हैं।
- भिन्न-भिन्न स्थानों से 3D वस्तुओं के भिन्न-भिन्न दृश्य मिलते हैं।
- ठोस आकारों का चित्रण एक बहुत ही उपयोगी कौशल है। आपको ठोस आकार के छिपे हुए भाग दिखाई दे जाने चाहिए।

![EX_4_P88_Q1](Assets/MATH_GEOMETRY/CH9_2D_Shape.svg)

- **द्विविमीय (two dimensional):** समतल आकारों के लंबाई और चौड़ाई जैसे दो मापन होते हैं और इसीलिए इन्हें द्विविमीय (two dimensional) आकार कहते हैं वृत्त, वर्ग, आयत, चतुर्भज और त्रिभुज समतल आकृतियों के उदाहरण हैं। घन, घनाभ, गोला, बेलन, शंकु और पिरामिडठोस आकारों के उदाहरण हैं।

![EX_4_P88_Q1](Assets/MATH_GEOMETRY/CH9_3D_Shape.svg)

- **त्रिविमीय (three dimensional):** जबकि ठोस आकारों के लंबाई, चौड़ाई और ऊँचाई या गहराई जैसे तीन मापन होते हैं। इसीलिए, इन आकारों को त्रिविमीय (three dimensional) आकार कहते हैं। इनमें से कुछ घन, घनाभ, गोला, बेलन, शंकु और पिरामिड हैं।
- एक **प्रिज्म (Prism)** वह बहुफलकीो है, जिसके निचले और ऊपरी फलक (जो आधार कहलाते हैं) सर्वागसम बहुभुज हों तथा अन्य फलक, जिन्हें पार्श्व फलक कहा जाता है, समांतर चतुर्भुज हों। (जब पार्श्व फलक आयत हों, तो यह आकार या ठोस एक **लंब प्रिज्म** कहलाता है।)
- ![EX_4_P88_Q1](Assets/MATH_GEOMETRY/CH9_Triangulur_Prism_1.svg)
- एक **पिरामिड (square pyramid)** वह बहुफलकी है, जिसका आधार कोई बहुभुज होता है तथा पार्श्व फलक त्रिभुज होते हैं।
  - ![EX_4_P88_Q1](Assets/MATH_GEOMETRY/CH9_Square_pyramid_1.svg)

## मानचित्र

![EX_4_P88_Q1](Assets/MATH_GEOMETRY/CH9_Map_1.svg)

- एक **मानचित्र** किसी विशिष्ट वस्तु / स्थान कौ अन्य वस्तुओं / स्थानों के संदर्भ में अवस्थिति प्रदर्शित करता है।
- **स्केल** उस मानचित्र की ड्रॉइंग / मॉडल की विमाओं और वास्तविक वस्तु की विमाओं के बीच संबंध होता है।

![EX_4_P88_Q1](Assets/MATH_GEOMETRY/CH9_Landmark.svg)

- एक मानचित्र में, विभिन्न वस्तुओं और स्थानों को दर्शाने के लिए **संकेतों** का प्रयोग किया जाता है।
- मानचित्रों में एक स्केल संबद्ध होता है, जो एक विशिष्ट मानचित्र के लिए निश्चित होता है।
- एक मानचित्र एक चित्र से भिन्न होता है।
- एक मानचित्र एक विशेष वस्तु/ स्थान की अन्य वस्तुओं/ स्थानों के संदर्भ में सही-सही स्थितियाँदर्शाता है।
- विभिन्न वस्तुओं/ स्थानों को दर्शाने के लिए, मानचित्र में संकेतों का प्रयोग किया जाता है।
- एक मानचित्र में कोई संदर्भ या परिप्रेक्ष्य नहीं होता है।
- प्रत्येक मानचित्र में एक पैमाना संबद्ध होता है, जो एक विशेष मानचित्र के लिए एक ही रहता है।

## 3-D आकार बनाने के लिए जाल (नेट)

![EX_4_P88_Q1](Assets/MATH_GEOMETRY/CH9_Nets_For_Building_3D_Shapes.svg)

- ठोस का एक जाल दो विमाओं में एक ऐसा ढाँचा (या रूप रेखा) है, जिसे मोड़कर वह ठोस प्राप्त हो जाता है। एक ही ठोस के अनेक प्रकार के जाल हो सकते हैं।

## फलक, किनारे और शीर्ष (face, edge, vertex)

![EX_4_P88_Q1](Assets/MATH_GEOMETRY/CH9_Cube_Information.svg)

- घन का प्रत्येक ऊपरी सपाट (वर्गाकार) पृष्ठ एक **फलक (Face)** है।
- इसके दो फलक एक रेखाखंड में मिलते हैं, जो घन का एक **किनारा (Edge)** कहलाता है।
- तीन किनारे एक बिंदु पर मिलते हैं, जो घन का **शीर्ष** कहलाता है।
- > ठोस आकार के कोने उसके **शीर्ष**, उसके ढाँचें के रेखाखंड उसके **किनारे (या कोर) (Vertex)** तथा उसके सपाट पृष्ठ उसके **फलक** कहलाते हैं।

- वह ठोस एक **बहुफलक** या **बहुफलकी (या बहुष्फलक ) (Polyhedra)** कहलाता है, यदि बह केवल बहुभुजीय फलकों से मिलकर ही बना हो। ये फलक किनारों में मिलते हैं, जो **रेखाखंड** होते हैं तथा किनारे बिंदुओं पर मिलते हैं, जो **शीर्ष** कहलाते हैं।

![EX_4_P88_Q1](Assets/MATH_GEOMETRY/CH9_Polyhedron_and_non-Polyhedron.svg)

![EX_4_P88_Q1](Assets/MATH_GEOMETRY/CH9_Polyhedron.svg)

- किसी भी बहुफलक के लिए, **ऑयलर सूत्र** हैः
  - **F + V - E = 2**
  - जहाँ F फलकों की संख्या, V शीर्षो की संख्या और E किनारों की संख्या को निरूपित करता है।
- किसी भी बहुफलक के लिए सूत्र F + V – E = 2 सत्य होता है, जहाँ F फलकों की संख्या, V शीर्षों की संख्या तथा E किनारों की संख्या को प्रदर्शित करता है। यह संबंध ऑयलर सूत्र कहलाता है।

## बहुफलक के प्रकार

1. **उत्तल बहुफलक (convex polyhedron) :** एक उत्तल बहुफलक में, सभी फलक उत्तल होते हैं।
   - ![EX_4_P88_Q1](Assets/MATH_GEOMETRY/CH9_Convex_Polyhedron.svg)
2. **सम बहुफलक (regular polyhedron) या प्लेटोनिक ठोस :** एक बहुझलक **सम बहुफलक** कहलाता है, यदि इसके सभी फलक सर्वागसम सम बहुभुज हों तथा प्रत्येक शीर्ष पर मिलने वाले फलकों को संख्या बराबर हो।

   - ![EX_4_P88_Q1](Assets/MATH_GEOMETRY/CH9_regular_Polyhedron.svg)
   - उदाहरणार्थ, घन एक प्लेटोनिक ठोस है, क्योंकि इसके सभी छः फलक सर्वांगसम वर्ग होते हैं। ऐसे पाँच ठोस होते हैं- सम चतुष्फलक, घन, सम अष्टफलक (ऑक्टाहेडून), सम द्वादशफलक (रोडेका-हेडून) और सम आइकोसाहेडून (20 फलक वाला)। उदाहरण के लिए,

## एक सपाट पृष्ठ पर ठोसों को खींचना

एक ठोस के दो प्रकार के चित्र बनाना संभव है :

![EX_4_P88_Q1](Assets/MATH_GEOMETRY/CH9_oblique_sketch.svg)

- एक तिर्यक चित्र, जिसमें लंबाइयाँ समानुपाती नहीं होती हैं। फिर भी यह ठोस के रुप के बारे में सभी महत्वपूर्ण जानकारी प्रदान कर देता है।

![EX_4_P88_Q1](Assets/MATH_GEOMETRY/CH9_isometric_sheet.svg)

- एक समदूरीक चित्र को एक समदूरीक बिंदुकित कागज़ पर खींचा जाता है, जिसका एक प्रतिदर्श इस पुस्तक के अंत में दिया गया है। किसी ठोस के एक समदूरीक चित्र में लंबाइयों को समानुपाती रखा जाता है।

## किसी ठोस के विभिन्न भागों को देखना

एक ठोस के विभिन्न भागों को अनेक विधियों से देखा जा सकता है।

- एक विधि यह है कि दिए हुए आकार को काट लिया जाए। इससे हमें ठोस का एक **अनुप्रस्थ-काट** प्राप्त हो जाती है।

![EX_4_P88_Q1](Assets/MATH_GEOMETRY/CH9_Cross_Section.svg)

- एक अन्य विधि यह है कि एक 3-D आकार की एक 2-D छाया देखी जाए।

![EX_4_P88_Q1](Assets/MATH_GEOMETRY/CH9_overhead_projector.svg)

- तीसरी विधि यह है कि ठोस आकार को विभिन्न कोणों से देखा जाए। देखे गए आकार का सामने का दृश्य, पार्श्व दृश्य औरऊपर का दृश्य हमें उस आकार के बारे में बहुत अधिक जानकारी प्रदान कर सकते हैं।
- ![EX_4_P88_Q1](Assets/MATH_GEOMETRY/CH9_Views_of_3D-Shapes_0.svg)
- ![EX_4_P88_Q1](Assets/MATH_GEOMETRY/CH9_Views_of_3D-Shapes_1.svg)
- ![EX_4_P88_Q1](Assets/MATH_GEOMETRY/CH9_Views_of_3D-Shapes_2.svg)
- ![EX_4_P88_Q1](Assets/MATH_GEOMETRY/CH9_Views_of_3D-Shapes_3.svg)

# 10. सममित (Symmetry)

सममिति का हमारे दैनिक जीवन में बहुत उपयोग होता है, जैसे कला में, शिल्प विद्या में, वस्त्र प्रौद्योगिकी, डिज़ाइन बनाना, ज्यामितीय तर्क, कोलम, रँगोली इत्यादि।

![CH10](Assets/MATH_GEOMETRY/CH10.svg)

- एक आकृति में सममित रेखा होती है, यदि एक खींची गई रेखा आकृति को दो बराबर या समान भागों में बाँटती हो। यह रेखा **सममित रेखा** कहलाती है। (एक आकृति में **रैखिक (या रेख) सममिति** होती है यदि उसे एक रेखा के अनुदिश मोड़ने पर, आकृति के बाएँ और दाएँ भाग एक-दूसरे के पूर्णतया संपाती हो जाएँ। यह रेखा उस आकृति की **सममिति (या सममित ) रेखा (या अस)** कहलाती है।)
- एक आकृति मे रैखिक सममिति तब होती है, जब कोई ऐसी रेखा प्राप्त की जा सके जिसके अनुदिश उस आकृति को मोड़ने पर, उसके दोनों भाग परस्पर संपाती हो जाएँ।

![CH10_Fold](Assets/MATH_GEOMETRY/CH10_Fold.svg)

- एक आकृति में कोई भी सममित रेखा नहीं हो सकती, केवल एक सममित रेखा, दो सममित की रेखाएँ या अनेक सममित की रेखाएँ हो सकती हैं। यहाँ पर कुछ उदाहरण दिए गए हैं।
  - हो सकता है कि किसी आकृति में कोई भी सममित रेखा न हो, एक सममित रेखा हो, दो सममित रेखाएँ हों, तीन सममित रेखाएँ हों, इत्यादि।

![CH10_Figures_With_Multiple_line_of_Symmetry](Assets/MATH_GEOMETRY/CH10_Figures_With_Multiple_line_of_Symmetry.svg)

| सममिति की रेखाओं की संख्या | उदाहरण                |
| -------------------------- | --------------------- |
| कोई सममित रेखा नहीं        | एक विषमबाहु त्रिभुज   |
| केवल एक सममित रेखा         | एक समद्विबाहु त्रिभुज |
| दो सममित रेखाएँ            | एक आयत                |
| तीन सममित रेखाएँ           | एक समबाहु त्रिभुज     |
| अनेक सममित रेखाएँ          | एक वृत्त              |

## सम बहुभुजों के लिए सममित रेखाएँ

![CH10_regular_polygon_symmetry](Assets/MATH_GEOMETRY/CH10_regular_polygon_symmetry.svg)

सम बहुभुजों में बराबर भुजाएँ और बराबर कोण होते हैं। उनकी अनेक अर्थात् एक से अधिक, सममित रेखाएँ होती हैं। 3. प्रत्येक सम बहुभुज की उतनी ही सममित रेखाएँ होती हैं, जितनी उसकी भुजाएँ होती हैं।

| समबहुभुज       | सममित रेखाओं की संख्या |     |
| -------------- | ---------------------- | --- |
| समषड्भुज       | 6                      |
| समपंचभुज       | 5                      |
| वर्ग           | 4                      |
| समबाहु त्रिभुज | 3                      |

## प्रतिबिंब और सममिति

![CH10_Reflection_and_Symmetry](Assets/MATH_GEOMETRY/CH10_Reflection_and_Symmetry.svg)

- रैखिक सममिति परावर्तन से संबंधित होती है। जब हम परावर्तन के बारे में बात करते हैं, तो हमें बायें↔**दायें अभिमुख होने का ध्यान रखना चाहिए।**

![CH10_Mirror_Image](Assets/MATH_GEOMETRY/CH10_Mirror_Image.svg)
![CH10_Mirror_Line](Assets/MATH_GEOMETRY/CH10_Mirror_Line.svg)
![CH10_Mirror_Orientations](Assets/MATH_GEOMETRY/CH10_Mirror_Orientations.svg)

- रेखिक सममिति दर्पण परावर्तन से निकटतः संबंधित है। किसी बिंदु (या वस्तु) के प्रतिबिंब की सममित रेखा (दर्पण) से दूरी बही होती है, जो उस बिंदु की उस सममित रेखा से होती है।

## घूर्णन सममिति

![CH10_Rotate](Assets/MATH_GEOMETRY/CH10_Rotate.svg)

- दर्पण परावर्तन से ऐसी सममिति प्राप्त होती है, जिसमें बाएँ-दाएँ अभिमुखों का ध्यान रखना होता है।
- घूर्णन (Rotate) में एक वस्तु को एक निश्चित बिंदु के परित घुमाया जाता है। यह निश्चित बिंदु घूर्णन का केंद्र कहलाता है। जिस कोण पर वस्तु घूमती है, उसे घूर्णन का कोण कहते हैं।

![CH10_Rotational_Symmetry](Assets/MATH_GEOMETRY/CH10_Rotational_Symmetry.svg)

- आधे या अर्ध चक्कर का अर्थ 180° का घूर्णन है तथा एक-चौथाई चक्कर का अर्थ 90° का घूर्णन है। घूर्णन दक्षिणावर्त और वामावर्त दोनों ही दिशाओं में हो सकता है।
- यदि घूर्णन के बाद, वस्तु, स्थिति के अनुसार, पहले जैसी ही दिखाई देती है, तो हम कहते हैं कि उसमें घूर्णन सममिति है।
- एक पूरे चक्कर (360° के) में, एक वस्तु जितनी बार स्थिति के अनुसार, पहले जैसी हीे दिखाई देती है, वह संख्या उस घूर्णन सममिति का क्रम कहलाती है। उदाहरणार्थ, एक वर्ग की घूर्णन सममिति का क्रम 4 है तथा एक समबाहु त्रिभुज की घूर्णन सममिति का क्रम 3 है।
- कुछ आकारों में केवल एक ही सममिति रेखा होती है, जैसे अक्षर E; कुछ में केवल घूर्णन सममिति ही होती है, जैसे अक्षर S तथा कुछ में दोनों प्रकार की सममितियाँ होती हैं, जैसे अक्षर H है। सममिति का अध्ययन इसलिए महत्वपूर्ण है, क्योंकि इसका दैनिक जीवन में अधिकांशतः प्रयोग होता है तथा इससे भी अधिक महत्व इस कारण है कि यह हमें सुंदर एवं आकर्षक डिज़ाइन प्रदान कर सकती है।

# 11. प्रायोगिक ज्यामिति

इस अध्याय में, ज्यामितीय आकारों को खींचने की विभिन्न विधियाँ बताई गई हैं।

> ज्यामिति बॉक्स में दिए उपकरणों का प्रयोग करते हुए अनेक रचनाएँ की जा सकती हैं।

1. आकारों की रचना करने के लिए, हम ज्यामिति बक्स में दिए निम्न यंत्रों का प्रयोग करते हैं:
   - रूलर या पैमाना (Ruler or the straight edge)
     - ![Alt text](Assets/MATH_GEOMETRY/CH11_Ruler.svg)
   - परकार (The Compasses)
     - ![Alt text](Assets/MATH_GEOMETRY/CH11_The_Compasses.svg)
   - डिवाइडर (The Divider)
     - ![Alt text](Assets/MATH_GEOMETRY/CH11_The_Divider.svg)
   - सेट स्क्वेयर (Set-Squares)
     - ![Alt text](Assets/MATH_GEOMETRY/CH11_Set-Squares.svg)
   - चाँदा (The Protractor)
     - ![Alt text](Assets/MATH_GEOMETRY/CH11_The_Protractor.svg)
2. रूलर और परकार की सहायता से निम्न रचनाएँ की जा सकती हैं :
   - एक वृत्त जब उसकी त्रिज्या की लंबाई दी हो?
   - एक रेखाखंड जब उसकी लंबाई दी हो।
   - एक रेखाखंड के बराबर रेखाखंड बनाना।
   - एक रेखा पर एक बिंदु से लंब खींचना जब वह बिंदु :
   - रेखा पर स्थित हो। (b) रेखा पर स्थित न हो।
   - दी हुई लंबाई के रेखाखंड का लंब समद्विभाजक।
   - दिए हुए माप का एक कोण।
   - दिए हुए कोण के बराबर कोण बनाना।
   - दिए हुए कोण का समद्विभाजक।
   - कुछ विशेष मापों के कोण, जैसे :
     (a) 90º
     (b) 45º
     (c) 60º
     (d) 30º
     (e) 120º
     (f) 135º

## पैमाना (रूलर) और परकार की कुछ रचनाओं की विधियों

1. एक दी हुई रेखा और ऐसे बिंदु के लिए जो इस रेखा पर स्थित नहीं है, हमने तिर्यक छेदी रेखा आकृति में, रेखा के समांतर एक रेखा खींचने के लिए समान एकांतर कोणों की अवधारणा का उपयोग किया है।
   इस रचना के लिए हम समान संगत कोणों की अवधारणा का उपयोग भी कर सकते हैं।
2. त्रिभुजों की सर्वांगसमता की संकल्पना का अप्रत्यक्ष रूप से उपयोग करते हुए हमने त्रिभुज की रचना की विधि का अध्ययन किया है।
   इस अध्याय में निम्नलिखित उदाहरणों की चर्चा की गई है।
   (i) SSS: त्रिभुज की तीन भुजाओं की लंबाई दी हुई है।
   (ii) SAS: किन्हीं दो भुजाओं की लंबाई और इन भुजाओं के मध्य स्थित कोण का माप दिया हुआ है।
   (iii) ASA: दो कोणों के माप और इनके मध्य स्थित भुजा की लंबाई दी हुई है।
   (iv) RHS: समकोण त्रिभुज के कर्ण एवं एक पाद की लंबाई दी हुई है।
3. पाँच मापों से एक अद्वितीय चतुर्भुज प्राप्त हो सकता है।
4. एक अद्वितीय चतुर्भुज की रचना की जा सकती है यदि उसकी चार भुजाओं की लंबाइयाँ और एक विकर्ण दिया हुआ हो।
5. एक अद्वितीय चतुर्भुज की रचना की जा सकती है यदि उसके दो विकर्ण और तीन भुजाएँ दी हों।
6. एक अद्वितीय चतुर्भुज की रचना की जा सकती है यदि उसकी दो आसन्न भुजाएँ और तीन कोणों की माप ज्ञात हो।
7. एक अद्वितीय चतुर्भुज की रचना की जा सकती है यदि उसकी तीन भुजाएँ और दो बीच के कोण दिए हुए हों।
